****STATEMENT OF ACCUSED IN CONNECTION WITH****

****VAIRENGTE PS C/NO. 72/14 DT. 4.12.2014 U/S 120/121B/384/506 IPC****

NAME  : LALRINSANGA @ SUNDAY-A @ OPA

AGE  : 28 YRS.

FATHER'S NAME :  ZARLAWMA

ADDRESS : SAIPHAI MISSION VENG

OCCUPATION : CASUAL LABOUR

 Ka hming leh address chu a chunga tarlan ang hi a ni a, kum 1987 khan Hmar khawmawi Jeribam district Cachar ah ka piang a, kan unau hi panga (5) kan ni a, a upa ber ka ni. Kum 2004 khan Saiphai khua ah hian kan lo pem lut a, tunthlengin Saiphaiah hian kan la awm a, nupui neiin fa pakhat kan nei a, nimahsela, tunah chuan kan inthen leh tawh.

 Kum 2006 khan Sinlung People's Liberation Army (SPLA) ka zawm a, Burma ram Tamu hmunah thla li (4) chhung kan training a, kan training zawh hnu pawh hian Burma ramah hian kan awm deuh reng a, nimahsela, hlawh engmah kan hmuh that loh avangin kum 2008 khan Mizoram sawrkarah mi sawmruk panga (65) te chu Vanapa Hall-ah kan rawn in surrender a. Nikum October thla khan Saiphai ah HPC(D), Lalhmingthanga pawlte chu lokalin zawm ve turin min rawn ti a, keipawh chuan an mahni chu ka zawm ve ta a, mahse ka zawm han tih hian khawi hmunahmah in enroll na leh ka hming ziah luhna a awm chuang lova. Hetia ka zawmna chhan pawh hi HPC(D) zawm tura min sawm tute hian ka chhungte chu sum leh paia kan tanpui reng theih tur thu min tiam vang a ni bawk a ni. Hetia ka zawm hnu hian Aizawl lamah kan chho a, Hmingtea @ Tata te In Zemabawk Galili vengah ka khawsa a, a tul tul thawkin ka inhlawhfa thin. Dt. 7.12.2014 khan Saiphaiah pawisa kan demand te zu lam turin RC Singson chuan min tir thla a, dt. 10.12.2014 chuan Pu DK Ghosh, High School Headmaster leh Rammawia, Primary School Headmaster te chu pawisa min pek theih dawn leh dawn loh ka phone a, an ni chuan min pek theih dawn loh thuin min chhang a, hetia ka biak hian OPA Hmar angin ka inchhang zel a, tin, Pu Dawnga Retailer Saiphai hnenah pawh phone hmangin pawisa puk ka dil a, an ni chuan pawisa puk tur an neih loh thu bawkin min chhang a, hetah pawh hian OPA Hmar inti thoin ka chhang a ni. April 2015 thla tir khan Saiphai ah ka lo chhukthla a, dt. 5.4.2015 chawhma lam khan ka pa farnu Rammawii Mission Veng, Saiphai te Inah ka kal a, hetah hian ka pate Rochunga leh a thiante chuan zu an lo in a, ka pate Rochunga chuan min hmuh veleh chuan, "Police ah ka report dawn che", min ti a, kei chuan, "Pafa kan ni a, chutianga intih tur a ni hleinem", ka ti a, ka pate a chu IR camp lampan chuan a kal ta a, kei chuan ka han umzui a, kawnglakah chuan ka pate a fanu Judy chuan min lo dang a, hetia kan inchhaih buai zawh hnu hian kei chu Rammawii te In lam pan chuan ka kal leh ta a, thui pawh ka kal hma chuan ka hnung lamah chuan Police form rang ha panga/paruk bawr vel chuan min rawn umzui a, ka hlau chu ramhnuai lam panin ka tlanchhe ta a, luikawra ka tlan lai chuan silai in min rawn kap ta a, silai hi vawi sawm (10) vel bawr chu a riin ka hria, ka hlau chu banpharin ka in surrender ta a, min man ta a ni.

Q. Demand area insiam vel chungchangah hian tute nge inhnamhnawih ?

= 1. RC Singson, Rawvakawt, Manipur Hmarbial

 2. Samuela @ Samu-a of Zemabawk

 3. Hnamsan, Manipur

 4. Hminga H/o Ramthanmawii of Sesawng te an ni.

SI (LALDUHSAKA)

SO (SB) Vairengte