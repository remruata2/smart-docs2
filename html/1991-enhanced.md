****STATEMENT OF LALRAMNGAII****

| Name  | : | LALRAMNGAII |
| --- | --- | --- |
| Age  | : | 23 yrs. |
| Date of Birth  | : | 23.4.1987 |
| Father's name  | : | Rualnawna |
| Husband's name  | : | Lallawmzuala |
| Present Address  | : | Vaivakawn, near Police Station |
| Native village  | : | Chipui, Chittagong Hill tracts, Bangladesh |
| Occupation  | : | Business |
| Edn. Qualification  | : | Read upto Class-X |
| Place of Birth  | : | Chipui, Chittagong Hill tracts, Bangladesh |
| Relative | : | 1) Rualnawna - Father, living at W.Phaileng 2) Rozikpuii - Mother, living at W.Phaileng 3) Lalramsanga - Brother, Serhlun 4) Lalramkimi - Sister, W.Phaileng 5) Zoramnghaka - Brother, W.Phaileng 6) Ramnghakliana - Brother, Chipui, Bangladesh 7) VL. Hmangaihi - Sister, W.Phaileng 8) Lalrosanga - Brother, W. Phaileng 9) Lalzahawma - Brother, W. Phaileng  |
| Family | : | 1) Lallawmzuala - Husband 2) Self 3) Malsawmdawngkimi - Daughter (6 yrs.) |


 June 2010 vel khan ka thianpa Hruaia of CRPF nen zu in kan tum, inna hmun tur kan hriat mai loh avangin a hmelhriatsa Stephen Sangluaia of Electric Veng, Aizawl ah min hruai a, zu te chu kan in ho ta a, kan inkawm vel tak viau avangin nidangah pawh ka lenglut ve ta fo a, kan innel viau tak hnu chuan kan sumdawn dan (smuggling) kawng te chu kan sawi chhuak a, Pu Sangluaia chuan harsa taka chutiang ang smuggling buaipui a ngaihloh thu leh rinawm phawt chuan engemaw tak chu awlsam taka min ngaihtuahsak theih tur thu a sawi a. Engang tak nge min ngaihtuahsak tur chu a sawi chuang lova, keiin ka nawr zui zel tak bawk si avangin thla khat kalta vel khan Letter Bomb a siam mai theih tur thu a sawi a, amaherawhchu, khawi hmunah nge kan hralh anga tute nge kan pek ang tih thuah chuan a duhzawng hel pawlte pawh a sawi a. Hel pawl tenau chu pek a duhloh thu leh sawrkar hnena in surrender leh mai thin te an nih hlawm avangin amah leh kei pawhin kan la tawrh leh theih mai a hlauhthawn avangin hel pawl hlun deuh Naga tih chauh lo chu pek a duhloh thu a sawi a ni.

 Hetiang a nih avang hian Naga ho hnena pekna tur ngaihtuah angin ka insawi ve ta zel a ni. Hemi chungchang thu hi Pu Sangliana, SIB ka hrilh a, Letter Bomb chu a awm thin ngei thu leh hralh tur a awm anih chuan a leitute lo man a, hlawhtlinna tha tak nei mai thei turin ngaihtuahna kan siam ta a ni.

 Hetiang kan ngaihtuah hnu hian damlohna in min tlakbuak a, chawlhkar 3 vel zet ka chhet chhuah theihloh avangin kan ruahmanna pawh duh angin a kal chak theilo a, chu mai bakah siamchhuah theih a nih rau rau chuan landmine chu kan duh zawk a nih si avangin Pu Sangluaia hian a siamchhuah a awlsam lo hle niin a sawi bawk si a, chubakah a material neih a harsat avangin tun thlengin a engmah hi a siam puitling lo niin ka hria.

 Tun hma atanga ka thiantha Pu Sangliana hian hlawhtlin thuai thuai a chak ve avangin min nawr nasa hle a, hope awm takin kan duh zat a la siam puitling lo deuh angin ka lo hrilh hial tawh a ni. Amaherawhchu, vawiin thlengin siam puitlin la awm lo leh hralh tur a awm loh thu Pu Sangluaia hian a sawi bawk.

 Tukin zing i.e. 14.8.2010@ 10:00 am vel khan Pu Stephen Sangluaia of Electric Veng hian cell phone a min rawn bia in a chenna inah rang taka chho turin min rawn phut a, a thu sawi tur chu a sawi mai duh lova, an in ka han thlen chhoh hnu chuan nizan 13.8.2010 Police CID(SB) hovin office a an hruai thu leh kan pahnih a kan hma lakna chungchang an lo zawh thu min hrilh a, thui pawh kan sawi hmain CID(SB) staff te an lo thleng ta si a, rei pawh awm lovin an office ah min hruai phei leh ta a ni.