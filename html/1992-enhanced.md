****STATEMENT OF STEPHEN SANGLUAIA****

| Name  | : | STEPHEN SANGLUAIA |
| --- | --- | --- |
| Age  | : | 52 yrs. |
| Father's name  | : | C. Vanlalsiama |
| Mother's name  | : | Lalrinthangi(L) |
| Permanent Address  | : | Electric Vengchung, Aizawl C/o R. Thangliana, near R. Thangmawia Building  |
| Edn. Qualification  | : | Graduate(BA) |
| Marital Status | : | Married but divorced since 1989 and has 2 sons namely: 1) Zoremsiama (25) 2) Lalrinmawia (22)  |
| Present occupation | : | Electrical Works  |
| Descriptive Rolls:-  Identification mark   Height Language spoken Complexion Style of hair Dress style |   :   : : : : :  |   1) Snake bite mark on his left thumb. 2) Scar mark on his left inside hand. 3) Mole on his right side cheek. 5'7" Mizo, English, Hindi and a little Meitei. Fair Normal cut Permanently wearing Jean pant and T-shirt. |
| Associate members | : | 1) Lianzuala (LZA) Kebai S/o F. Lalmama, Electric Veng  (Luangmual a workshop nei, a farnu fate hnenah a awm thin) 2) K. Zoramthanga, PAMRA member 3) Jacoba, Zohnuai (Quarry nei) 4) Tluangtea, Saron Veng  |
| Family member | : | Sakhawhluna - Younger brother, Electric Veng. (Alpha Printer dawr nei, Congress Office sirah)  |
| Political activities | : | MNF Party tan tlat thin tu a ni a, hun engemaw ti atang khan MNF ah pawh tui chiah tawhloin party zawm bik pawh tunah chuan a neilo. |


_BIREF HISTORY:_

 Ka particulars chu a chung ami ang khi a ni a, kum 1959 ah Sawleng khuaah ka piang a, ka naupan tet atangin Manipur ah kan chhungkua in kan pem a, Thingkangphai(NKT) ah kan khawsa a, Matric/HSLC thleng Manipur ah ka zir a, Shillong St. Anthony's College atangin kum 1981 khan ka graduate ani.

 Kum 1981 atangin Supply&amp;Transport Deptt. hnuaiah LDC in ka thawk ve a, Phaileng Block ah kum 1984 thleng LDC hna hi ka thawk a, ban ka dil a, 1984 ah ka bang leh ta ani.

 Hemi hnu hian Electrical works lam te, Taxi leh Truck khalh in ei ka zawng a, kum 1984 kum tawp lamah nupui Lalhruaii, Electric Veng ami ka nei a, fapa pahnih kan neih hnu kum 1988 ah kan inthen(divorced) leh ta a ni.

 Electrical leh technology lamah hian ka tui em em thin a, kum 1993/94 vel khan Electronic Pistol engemawzat ka siamchhuak a, thiante ho nen kan kap chhin vel a, a mu pawh ka siam chawp a, Rifle mu aia lian deuhhlek a ni.

 Hetia infiam nana kan hman mai mai lai hian ka silai siam chu vawk kah nan ka thianten an hmang a, chuta tang chuan ka silai siam chu mipui ah a lo thangdarh ta a, Police plain cloth ten min rawn mansak ta ani. Hemi tum hian lock-up ah zan hnih lek ka tang a min chhuah leh ta a ni. Tin, hemi hma hian silai siamchawp thovin Makhan Jain, vai supplier pakhat chu a thil tihdan thalo Mizo tana huatthlala taka a che avangin kahhlum ka tum a mahse ka kah hmain a chenna in a ka kal laiin Police ten min rawn man ta a ni. Hemi tum hian thlahnih jail ah ka tang.

 Silai siam hi ka tuina zawng tak a ni a, a siam (manufacture) phalna neih dan te ka ngaihtuah a mahse ka hlawhtling ta lo a ni. Hemi hnu atang hi chuan hetiang silai etc danin a phalloh chin chu engmah ka ti zui ta lo a ni. Hetia eizawng chawp a ka awm lai hian ka thianpa K. Zoramthanga PAMRA ami hian Hruaia, CRP a thawk Keitum khua, tuna Zemabawk a awm chu kan inah a rawn hruai a, zu te kan in ho thin a, hausak thut dan kawng te an sawi laih laih thin a, mahse an thusawi hi thil tihpuitlin theihloh anih avangin engah vak ka ngaihsak ngailo.Hetia Hruaia CRP te nena kan in hmelhriat hnu hian thlahnih kal ta vel khan hmeichhe pakhat ka hriat ngailoh a hnua Ramngaii tih ka hriat chu Hruaia hian a rawn lenpui a, Tripura lamah Rangkachak(Gold) lei tur a awm thu leh pawisa thawh turin min hrilh/ngen a, pawisa ba te ka dil anga min pek theih chuan kan ti dawn nia tiin ka hrilh a, mahse leiba ka thin chhuah theih tak loh avangin kan ti ta lo a ni.

 Hemi hnu hian Ramngaii chu zantin/tlaitin a lo leng thin a, zu te kan in dun ziah a, tlema a ruih hnuah a haw leh chauh thin. Tin, Ramngaii hian tumkhat chu a nutei a rawn hruai a, a nutei chuan silai chungchang a rawn sawichhuak zuau a, mahse ka ruih deuh tawh avangin eng chen a thui nge a sawi pawh ka lo hrechiang tawhlo a, a sawilai la la chuan chutiang silai leh No.4 chanchin chu sawi ri tawhlo tur leh chutiang thilah ka inhnamhnawih duhloh thu ka hrilh a, a ni pawh chuan a sawi zui ta bik lo a ni.

  Tin, Ramngaii pawh hian a lo len tantirh lamah hian hetiang hian a sawi a, kum 12 vel ka nih atangin silai a sumdawng thin ka ni a, hetiang tih hi nuam ka tih zawng tak ani tih thu a sawi a, mi inrawlhtir ve pawh an tum khawp a, mahse ka duhloh thu hlirin ka chhang thin. Tin tumkhat pawh Ramngaii hian lehkha them tereuhte ah hian NAXALITE tih inziak hi min hmuhtir a, hei hi eng tihna nge ni tiin min zawt a, kei chuan kawhmawhbawl ho an nih thu leh communist te nena tangho an nih thu te ka hrilhfiah a ni.

 Heng bakah hian technology ah ka tui thu te an hriatin eng eng emaw Time Bomb leh silai te pawh I siam thiam ang a, tiin min zawt a, kei chuan siam duh ila chuan ka siam thiam lutuk ang, silai pawh a aia tha pawhin ka siam thiam ang chu, tiin ka hrilh ve mai thin. Tin, Ramngaii chuan Naga pawh a puih thin thu te, Naga hel NSCN(IM) surrendered te pawh a puih thin thu te, Manipur ah pawh surrender pahnih a thawn tawh thu leh hemi avanga Naga hel hotupa pakhat in kahhlum a tum thu te pawh min hrilh bawk.

 Heng thil a tih zawng zawng a sawi hian kei chuan hnam pawi I khawih anih chu ti tawh ngai suh ti te in ka hrilh zawk a ni. Tin, Naga ho a kawp chungchangah pawh anni chu hel inbunnghet, Tuikuk leh Tripura hel ang mai maia in surrender leh mai tur an ni lova, an rinawm ang ti in ka hrilh bawk.