****STATEMENT OF REUBEN LALROMAWIA, SAIPUM****

Name  : Reuben Lalromawia

Age  : 19 years

DOB  : 20.06.1996

Place of Birth  : Buarchep, Kolasib Dist.

Father’s name  : Samuela

Mother’s name  : Laldingliani

Native village  : Buarchep

Present Address  : Saipum, Kawnpui Vengthar

Martial Status  : Unmarried

Name of Spouse  : Nil

Edn Qualification  : Class IV

Identification mark  : (1) Mole on Jaw

   (2) Scar mark on right hand

Name of Organisation : HPC (D)

Rank /Designation  : s/sPrivate

Date of Joining  : May, 2013

Date of Arrest  : 22.09.2015

Place of Arrest  : Hmarkhawlian, Cachar District

Involvement in crime : (1) Zokhawthiang ambush dated 28.03.2015

(2) Looted Geletin and detonator from contractor,

 Tinghmun Road on Feb 2015.

**DESCRIPTIVE ROLLS:-**

1. Height  - 5.3 fts
2. Hair - Black
3. Built - Normal
4. Eyes - Black
5. Complexion - Fair
6. Face - Triangular
7. Deformity if any - Nil
8. Spectacle - Nil
9. Moustache/Beard - Nil

**FAMILY MEMBERS:**

1. Samuela - Father
2. Laldingliani - Mother
3. Lalsiamthara (25)  - Eldest brother, living at Rengtekawn, Kolasib
4. Lalnunsanga (23)  - Second eldest brother
5. Self
6. Lalniengmawii (17) - Sister. Saipum.
7. Linda Lalthazuali (11) - Sister, Saipum
8. Laltanpuii (6) Youngest sister, Saipum

**CLOSE FRIENDS:**

1. Lalchawimawia of Tinghmun S/s Pvt. HPC(D)
2. Jacob of Saipum, S/s Pvt. HPC(D)
3. Lalnunsanga @Sanga of Vairengte, S/s Pvt. HPC(D)

**BRIEF LIFE HISTORY:**

Buarchep khuaah hian dt. 20/6/1996 khan ka piang a, kum hnih ka nih velin Saipum ah kan chhungin kan pem a ni. Saipum ah hian Govt. Primiary School ah Class-IV thleng chauh ka kal a, Chhungkaw harsatna avangin lehkha hi ka zirzawm ta lova, hna tul tul ka thawk chho ve a ni. Tin, ka pa hian hna remchang awm ang ang te a thawk ve bawk thin. Keipawh a rem chang chang thawkin ka inhlawh thin a ni. Buarchep ah hian Lakhuihthei huan kan nei a, huan te hi ka enkawl ve bawk thin.

 Kum 2013 khan HPC-D leh Mizoram Sawrkar te’n **cease fire** an neih lain, Pu Thangsiama, HPC-D Commander chu kan khuaah a lo kal a, Mizoram Sawrkar leh HPC-D te inberem mai thei annih thu te sawiin heti anih chuan HPC-D mi leh sa te a tamthei ang ber in surrender tir an duh tih a sawi a. Tin, heng in surrender te hian hamthatna pawisa an dawn tur thu te a sawi bawk a ni. Hetianga hahdam taka pawisa dawn theihna tur anih chuan tiin ka cousin, Zodinpuia S/o Lalngaihawma nen chuan HPC(D) zawm turin Sumo in Vairengte atangin Dolakhal kan pan ta a ni. Dolakhal ah hian Pu Thangsiama te hian min lo hmuak a, midang zawm thar tur lo thleng te an awm ve bawk a, heta tang hian HPC(D) camp awmna Kasur Valley kan pan ta a ni.

 Kasur Valley Camp ah hian kan awm ta hrih a, a tul tul te kan thawk mai thin a, helai hmunah hian Pu El-a, Camp Commander hovin kan awm ta ani. Camp bul lawkah hian Pu Ropuia, Army Chief, HPC-D hian Rubber huan te a nei a, hei hi a chang chuan kan sam fai thin a ni.

HPC(D) ka zawm hun lai hian mi thar dang 22 velin an zawm thar ve bawk a, kan vai hian Kasur Valley designated camp-ah kan awm tlang a, hun engemaw chen kan awm hnu hian, kan beisei ber pawisa kan hmuh theih loh avang hian kan thiante engemaw zat chu a rukin an tlanchhuak a ni.

 Kasur Valley-ah hian thla khat chhung **‘emergency training’** ka nei ve a, parade leh nungchang tha inzirtirna te kan nei ber. He training hi S/S BSM. Menga chuan min neihpui a ni.

 Tun dinhmunah chuan ka zawm tirh laia ka luhrualpuite chu mi 3 (pathum) chiah kan awm tawh. Midang ka luhrualpuite chu a then an tlan chhuak a, a then chu taksa hrisel loh vangin an bang bawk.

**QUESTIONS & ANSWERS:**

Q. 1**. Sakawrdai atanga MLA 3 lokal te motor tlandan kimchang kha engtiangin nge Commander Biakliana khan a hriat theih?**

= Chiang takin ka hre lova, mahse S/s Sgt. Malsawmkima khan mobile phone a nei ve tho a, kan commander Biakliana nen an awm dun deuh reng a, Malsawmkima unaute (Sakawrdai) ami te khan MLA ho motor tlandan chu an rawn hrilh ni turah ka ngai mai a ni.

Q. 2. **Dt.9th -10th February, 2015 a Khawpuar daia silai in kah chungchangah khan tu tu te nge tel ? Eng vangin nge in kah ?**

= Ni e, silai kha kan kah a ni a, HPC (D) hi kan awm ve ngei tih Mizoram Sorkar kan hriattir duh vang a ni. Khami tuma tel te chu –

 1. S/s Sgt. Lalneihkunga @Kunga AK-47 with bayonet

 2. S/s Lance Corpl. Thanglawmvela AK-47

 3. S/s Senior Jehova AK-47 (folding)

 4. S/s Pvt. Rualthankhuma @Ruala A-1 Rifle

 5. S/s Pvt. Rohuala AK-47

 6. S/s Pvt. Ringsanga HK

 7. S/s Pvt. Self HK

Q. 3. **HPC(D) command hrang hrang arms holding han sawi teh?**

= **Vangai / Tuiruang Command:**

1. AK-47 5 nos./15 magazines
2. H&amp;K 2 nos./2 magazines
3. 9mm Pistol(India) 2 nos.
4. A-1 2nos./1magazine
5. Lethod 1no. (unserviceable)

**Hmar bial Command:**

1. M-16 2nos./4 magazines
2. H&amp;K 1no./1 magazine
3. AK-47 1no./2 magazines

**Churachanpur Command** ah hriatchian ka nei lova, 9mm Pistol pakhat an kawl tih bak chu hriat ka nei lo.

Q. 4**. Zokhawthiang daia MLA te lambun tuma operation nei tura ruahmanna in siam dan kha sawi teh ?**

= Zokhawthiang dai a MLA te kan lambun tum hma ni 3/4 velah khan Pu Biaka hian Saiphai Camp kan beih tur thu a sawi a. Kan hotute hian operation kan neih tur hi an sawi lawk ngai lo. A ni chiah ka sawi thei tawh lo, a tir chuan Saiphai Police Camp bei tur chuan Patpuihmun atangin Chandikhal kan pan a, hetah hian kan riak a. A tuk zing chawei khamah Dolakhal kan pan leh a, heta tang hian Saiphai kan pan leh a ni. Hetia Saiphai kalkawngah hian Pu Biaka chuan Saiphai chu a hla em mai, information leak out a hlauhawm avangin Mauchar Police Camp zawk bei turin Mauchar min panpui ta zawk a ni. Mauchar-ah hian MAP an awm niin Pu Biaka hian a sawi a, hengho hi beih mai an rawt a. Amaherawhchu Mauchar dai atang hian Pu Biaka hian VC te a bia a, anni hian bei lo hram turin an rawn ngen a ni. Tichuan VC ho hian kan awmna ramhnuai ah kel rawn kaiin, hetah hian chaw te kan ei ta a ni.

 Chaw kan ei kham hian Dolakhal kan pan thla leh a, hetah hian kan riak a ni. Tichuan, a tukah Tiaulian kan pan leh a, tlai chawei kham zan dar 6 leh dar 7 inkarah Zokhawthiang dai, kan inkahna hmun hi kan pan ta a ni.

 Zokhawthiang daia MLA te kan lambunna chungchangah hian khawi atanga information dawng nge kan nih ka hre lo. Amaherawhchu kan Commander Biakliana leh S/s Sgt. Malsawmkima kha an awmdun zel a, Sakawrdai lam atangin tu emaw zawk zawk hi chu mobile phone in information rawn petu an awm ngei chu anih ka ring. A chhan chu MLA pathum te leh Pilot and escort rawn tlan dan tur (car cade) leh an motor model nen lam khan Commander Biaka khan min hrilh thei tlat.

Q. 5. **MLA pathum te in ambush hma khan MAP pahnih bike a advance a lokal in hmu em? Engatinge in kah mai loh ?**

= Kei chuan ka hmu miah lo a, kan thian thenkhat te chuan an lo hmu a ni awm e. Kan target ber an nih loh avang leh min hmuh ve loh avangin an tlan tlang tho bawk a, kan hotu te’n ,“Kah loh tur” an tih avangin kan kap ta lo a ni.

Q. 6. **Khami tuma Zokhawthiang in lo luh dawn khan Civil mi pahnih in an hmu che u niin kan hria a, engtinnge in tih a, khawiahnge an awm zui zel?**

= Ni e, Zokhawthiang mi pahnih thingzai turin min hmu a, kan security an tih leak out kan hlau bawk si a, hmun him chin ah tihluihna in kan thuttir a, kan tihtur kan tih zawh thlengin an tawm mai.

Q. 7. **Zokhawthiang atang khan engtiangin nge in in withdraw ?**

= Khatia kan inkah zawh khan Zokhawthiang khaw mi pahnih (2) lokal te chu Tuiruang thleng kan inhruaitir a, Tuiruang chu kan dai kai a, Thingpuikual kan lut a, heta tang hian launch (boat) kan hmang a, Khanthuam thleng kan kal thla ta a ni. Hetah hian chaw kan ei a, heta tang hian Chandikhal kan pan thla a, kan riak ta a ni.

Q. 8 **Lalropuia of Army Chief hian Kasur Valley ah Rubber huan a nei em ni? Hna i thawk ve thin em?**

= Aw, buh tin 4 hmun vel a zau a nei a, keini sipai/cadre junior deuh mi 10 -15 vel te hi a hmun samfaiin chawlhkar 2 te kan thawk thin.

Q. 9 **Operation ah te i kal ve ngai em? Mobile phone te in keng ngai em?**

= Operation ah hian Zokhawthiang 28 March, 2015 leh Khawpuar 9 February, 2015 ah te chauh ka la kal a, Mobile phone chu kan keng ve na in kan chhuah hma in switch off vek turin min ti thin a, Commander te hi chuan an hmang reng tho chuan ka hria. Tin, operation kan neih dawn in kan kalna tur khua min hrilh ngai lova, kan thlen hnuah min hrilh chauh thin.

 Zokhawthiang a operation kan neih pawh khan khua kan thlen hnuah MLA 3 an lokal tur thu leh a hruaitu motor/gypsy hmasa ber chauh Police an ni dawn a, chumi chuah chu beih tur,midang chu civil vek an nih tur thu min hrilhin, beih ve kher an ngailo tiin min hrilh a, mahse motor kha an rawn inzui hnai ta sia, kan bei ta vak mai a ni.

Q. 10 **Ralthuam in neih te in dahthatna hmun han sawi teh?**

= Kan ralthuam neihte hi an dahthatna kan hre ve ngai lo. Keini command-ah chuan S/S Sgt. Lalneihkunga leh Patpuihmun Valupa Parsanga leh Sakhua-a ten an thukru thin. Keini sipaiho hi chuan an thuhrukna kan hre ve lo.Kan hriat turin an thukru ngai bawk lo.

Q. 11. **Tun tum man in tawhna hmun Hmarkhawlian ah hian tu nen nge in lokal a, khawi atanga lokal nge in nih a, eng ti tura lokal nge in nih ?**

= Dt 19.9.2015 khan Biaka, Chuailova nen Kangrengdawr atangin Hmarkhawlian hi kan pan thla a, Churachanpur kal tum kan ni a. Pu Chuailova nupui hi Thahdo hnam a ni a, a nupui nen hian inthen angin an awm reng avangin, ching fel turin kal kan tum a ni.Kangrengdawr atang hian zing dar 9:30 am velah Launch (Motor boat) hmangin kan chhuk a, darkar hnih hnu vel ah Ankhachhuah hi kan thleng a, Ankhachhuah atang hian Launch (Motor boat) hmanga darkar li (4) vel kan kal leh hnu in Hmarkhawlian kan thleng a ni.Tlai dar 4:30 velah Biakliana-te inah hian kan lut thla a, hetah hian Pu H.Lala F/o Biakliana leh Rodingpuii W/o Biakliana leh a fate 3 (pathum) an lo awm a ni.

Churachanpur kal tum kan ni nachungin, Pu Biaka hian pawisa kan neih loh thu a sawi a, kan Finance In-Charge Pu Norbar Sanate an lo man tawh si a, sum ngaihtuah dan an zawng niin ka hria a, hemi avang hian Hmarkhawlian-ah hian kan cham hrih a ni.

Q. 12. **Pu Lallawmkhupa @Pu Lala ( Biakliana Pa ) of Vairengte hi HPC(D) tan engtiang chiahin nge a in rawlh ve? HPC(D) zawm thar (New rectuit) ho te a rawn hruai thin em?**

= Pu Lallawmkhupa @ Lala hi HPC(D) mi leh sa a nih chu ka hre lova,amaherawhchu Vairengte leh a chhehvela contract hnathawk awm te a rawn hriattir thin. HPC(D) te hian kan demand area chhunga contract hna thawk ho hnen atang hian 5% kan demand thin a ni. Tum khat chu,kumin kum laihawl vel kha ni ta in ka hria, Hmarkhawlianah Biakliana nen kan kal tumin Pu Lallawmkhupa hian Biakliana hnenah pawisa Rs 30,000 vel chu a pe a ni. Biakliana hian kei pawh Rs 500 min pe a, Patpuihmun a kan let pawh hian midang ho pawh a sem ve a ni. Ka rin dan chuan heng 5% vel te hi lakhawm thinin, Pu Lala hnenah hian an pe hlawm ang a, a ni hian Biakliana hnenah hian a rawn hlan chhawng leh thin.

Q. 13. **Vairengte leh a chhehvel khuaah te hian HPC(D) ten pawisa an demand-na lehkha hi tunge sem kual ber thin?**

= Helamah hi chuan lehkha hi an sem vaklo in ka hria. Phone in an be kual mai thin a ni.

Q. 14. **HPC(D) command hrang hranga an commander te leh cadres awmdan min han hrilh teh.?**

=**I)** **Vangai / Tuiruang (Tuidung) Command:-**

1. S/s Comdr. Biakliana

2. S/s Sgt. Lalneihkunga of Leisen

3. S/s L/Cpl. Thanglawmvela of Thingkalhdawr, Churachanpur dist.

4. S/s Pvt. Lalchawimawia of Tinghmun

5. S/s Pvt. Lalbiakdika @ Dika of Sakawrdai

6. Self

**II) Hmar Bial Command:-**

1. S/s Comdr. Thangsiama of Vairengte
2. S/s BSM. Menga of Chandikhal, Churachanpur dist.
3. S/s Sgt. Lalchuailova @LC Hmar of Lungthulian
4. S/s Cpl. Lallawma of Parvachawm
5. S/s Sgt. (Proby.) Muana of Ankhachhuah, Churachanpur dist.
6. S/s Pvt. David (Thahdo) of Rengkai, Churachanpur
7. S/s Pvt. John of Mualhlum, Churachanpur dist.

**III) Churachanpur Command:-**

1. S/s Comdr. Laltlansanga of Rengkai, Churachanpur
2. S/s Sgt. Anthony Lalwelcome @Elkana of Ngampabung
3. S/s Pvt. Techawnga of Parbung
4. S/s Pvt. Ringsanga @Rsa of Tuisen, Cachar dist.
5. S/s Pvt. Lalnunsanga of Vairengte
6. S/s Pvt. Jacob of Saipum
7. S/s Pvt. Didi-a of Mualvaiphei, Churachanpur
8. S/s Pvt. Lalenkawla of Khanthuam

Q. 15**. Zokhawthiang a MLA pathum te ambush naa tel te hming leh an weapons ken te theuh han sawi teh?**

= Zokhawthiang khuaa ambush kan ruahman tuma tel te hming leh kan silai ken dan te chu :-

1. S/s Comdr. Biakliana AK-47 with bayonet (2 magazines)
2. S/s Sgt. Lalneihkunga AK-47 with bayonet (3 magazines)
3. S/s Sgt. Malsawmkima (L) AK-47 (3 magazines)
4. S/s Cpl. Thanglawmvela AK-47 with 2 magazines
5. S/s Pvt. Lalchawimawia 9mm. Pistol (India)
6. S/s Pvt. Jehova AK-47 (butt fold) (2 magazines)
7. S/s Pvt. Lalninghaka AK-47 (2 magazines)
8. S/s Pvt. Ringsanga Lethode
9. S/s Pvt. Lalrohuala A-1 Rifle
10. S/s Pvt Jacob INSAS Rifle (5 magazines)
11. S/s Pvt. Rualtinkhuma(L) 9mm. Pistol (India)
12. Self H &amp; K Rifle

Q.16.(A) **Zokhawthiang daia MLA te convoy in lambun tum khan engtia instruction dawng lawk nge in nih? Tunge VIP programme te hi rawn hrilh che u?**

=  Dolakhal atanga Tiaulian khua kan pan hian tlaiah Tiaulian kan thleng a. Tiaulian ah hian rawng kan bawl chawp a, hetih lai hian thenkhat chu Lawn ah te kan lengkual a ni. Tiaulian ah hian WLL (phone) pakhat a awm ve a, hei hi Pi Remsiami t eta a ni. Phone hmang tur hian Biakliana, Malsawmkima, Neihkunga leh kei chu kan kal a ni. Malsawmkima hian phonehi a hmang a, hetah hian a U mipa Sakawrdai a school zirtirtu nen hian inbia in a tuka MLA ten Zokhawthiang an rawn tlawh tur thu hi a rawn hrilh tih Malsawmkima hian a sawi a ni.

 Hetiang information kan dawn takah chuan heng MLA lokal tur te ambush chu tha an tih thu an sawi a, hemi chungchangah Biakliana chuan S/s Dy. Army Chief Biaknunga chu a han rawn a, ani chuan, “Tha in tih dan dan ani mai” tiin a rawn hrilh a ni. Biakliana hian Pu Ropuia chu phone lo mai ang, ani chuan hetiang ang chu a phal chuang loving a ti a, chuvangin Biaknunga zawk hi a phone ta a ni.

 Tiaulian ah chaw kan ei kham hian Zokhawthiang hi kan pan chho ta a, zing dar 2 velah Zokhawthiang dai hi kan thleng chho a ni. Zokhawthiang dai kan thlen chhoh hian Biakliana, Malsawmkima leh kei chu ambush position lo lakna tur kan han enkual a. MLA te kan lo ambush na hmun kha kan en phawt a, chumi hnu ah hmun dang kan en leh a, amaherawhchu khami tuma kan ambush na hmun kha kan thlang ta zawk a ni.

 Sakawrdaia Malsawmkima U, zirtirtu hian information chu a rawn hriattir zel niin Malsawmkima hian a sawi. Hetia ambush position tur kan en lai hian zingkar ah chuan Zokhawthiang mi 2 hi kawngpui ah an lo kal a, anni hi thingzai an ni a, an ram riahna atanga MLA programme te hmanpui turin Zokhawthiang hi an pan a ni. Heng mi 2 te hi Zokhawthiang field chhak tlangah awm angin an insawi. Heng mi 2 te hian min hmuh avangin keini chuan kan hreng bet a, tin, kan haw hun ah kawng min kawhhmuh tu atan an that kan ring vang bawk a ni.

**Q.16.(B). Dt. 28th March, 2015 a Zokhawthiang daia MLA/Police/Official te in ambush tuma in cadre te Position siam dan han sawi teh?**

= A - MLA/Police?Official te lo kap hmasa ber tur (Front line) a awm te :-

1. S/s Sgt. Lalneihkunga
2. S/s Sgt. Malsawmkima(L)
3. S/s Pvt. Reuben Lalromawia (self)
4. S/s Cpl. Thanglawmvel
5. S/s Pvt. Jehova

B - Tlang atanga kap tu tur(Second Line) a awm te :-

1) S/s Sgt. Maj. Biakliana

2) S/s Pvt. Jacob

3) S/s Pvt. Rualtinkhuma

4) S/s Pvt. Lalchawimawia

C - Hnunglam atanga rawn kap tur (Third Party) te :-

1. S/s Pvt. Lalninghaka
2. S/s Pvt. Lalringsanga
3. S/s Pvt. Lalrohuala

Q.17**. In Ambush naah khan Silai mu leh ralthuam dang te kha in kap zo vek em ni?**

= Kan kap zo deuh vek a, a mu a zoh tawh avangin Pilot( Gyspy) motor hnuaia AK-47 silai te va la angin Malsawmkima chuan a insawi nghe nghe a ni. Lethode 6 kengin 3 kan kap a, engmah a puak lo. Hand grenade 2 kan vawm a, engmah a puak lo bawk a ni.

Q.18. **Dt. 8/5/2015 a Malsawmkima thih hnu ah mi thar engzatnge HPC(D)ah lo luh belh?**

= Tun hnaia HPC(D) joint thar te chu:-

1. Lalbiakdika @Adika, Sakawrdai
2. Lalenkawla @Enkawla, Khanthuam
3. Unknown, Khanthuam
4. Unknown, Khanthuam

Malsawmkima thih hnu July thla vel niin ka hria a, kan Hnam Pasaltha Police ten an kap hlum hi kan tuar na hle a, hnam tan kan rawn pen chhuak a ni tiin Patpuihmun ah an rawn kal tawp mai a, lawm takin kan Pu ten an lo pawm a ni.

Q.19. **Zokhawthiang daia in Ambush hnu khan Dolakhal ah khan engtin nge in awm zui zel?**

=  Dolakhal kan thlen thlak hian khawchhung pawh kan lut ngam lova, thlam ah kan awm hrih a ni. Ambush tura kan kal khan bungbel leh ei tur tlem kan keng a, thlam a kan awmlai hian HPC(D) Finance i/c Sunguna’n ei tur min rawn ngaihtuahsak thin a ni. Thlamah kar khat vel kan awm hnu hian Patpuihmun ah kan chho ngam chauh a ni. Hemi hmunah hian an silai te kan dahthat hnu ah Command hrang hrang ah kan insem darh ta a ni.

Q.20. **Dolakhal a MAP ho an lo kal khan tute nge awm? Engtinnge an put chhuah dan han sawi teh?**

= Dolakhal a MAP ho lokal lai khan Malsawmkima, Ruala, Hminga, Jacoba, Dika, (mi 5) te chu silai nen an riak a, Nl. Rosy te Inah Malsawmkima leh Ruala an thleng a, Pa-tea te In ah Jacoba leh Hminga, Kan cadre pui Sung-Uma Pa te In ah Dika a thleng bawk a, ti hian In hrang hrangah kan thleng darh thin a. Malsawmkima riahna Rosy leh a nu ten zing lamah ui bauh ri an hriat avangin Malsawmkima chu kai thovin MAP an lo kal thu an hre ta thuai a, tichuan hmung danga riak an thian te chu sawm pheiin, ram hnuai lamah an tlan bo ta a ni.

Q.21**. Dt. 3/5/2015 a S/S Pvt. Rualthankhuma, Capital punishment in pekna chhan kha enge ni?**

=  S/S Pte. Rualthankhuma hi Vangai Command, Commander Biakliana hovin Patpuihmuna kan awm ho laiin tlaiah Methodist Biak In tlang ah mobile phone a han hmang a haw leh lam chuan Sipai camp sa mek hnathawk veivak te chu a lo phar ding a, anni chuan zurui mai mai tiin an beng a, Ruala thinrim chuan a thlen Ina an silai dah chu va la in chung mite chu a va um zui a, motor atanga an chhuk hmain a va kap hlum ta a ni. Chung mite chu –

1. Darlienthang Hrangchal (18yrs) Lungthulien
2. Biaka( Mechanic), Churachandpur

 Tichuan Malsawmkima te nen thil thlen dan enfiah turin an va kal vat a,fim khur takin Ruala chu an va pawh a ta a. Ruala chuan, ‘In duh duh in min hrem rawh u, ka thiam loh a ni ” tiin an rawn in surrender ta nghal mai a ni. Hemi zan hian an dawp nghal a, kawn laiah an vaw nasa hle bawk a ni. Ruala chuan, “Chhan leh vang awm lovin kut min thlak a, zu ka lo rui ve si a, ka thinrim chuan ka kap ta mai a ni” a ti. A tuk ah chuan Ruala chu Biakliana, Rohuala, leh Thanglawmvela ten “ Capital Punishment” pein an kaphlum ve ta a ni.

Q.22. **S/S Sgt. Malsawmkima thih chungchangah khan tute nge in rinhlelh deuh?**

= Zilthawchhuah a awm thin Mary fanu ( a hming ka hrelo) chu an ringhlel deuh ber. A chhanchu Malsawmkima thih hma ni chiah khan Mary fanu hi Kangreng dawrah an hmu a, ani hi min report tu nia an rinhlelh a ni.

Q.23.  **A nih leh Mizoram Police movement rawn hrilh ve thintu che u tute nge i hriat?**

= Zilthawchhuah kai lehlam a Sartuinek ram china khan Pi Doni a awm a,chu chuan Mizoram Police movement a hriat ang te a rawn sawi thin niin ka hria.

 Tun tum min rawn man hma ni chiah khan S/S Commander Biakliana mobile phone ah a rawn phone a, ka pu ( Biakliana) inbual lai a nih avangin ka lo pick-up a, Zilthawchhuah leh a chhehvelah sipai ( Mizoram Police) an awm loh thu leh an reh viau thu a rawn sawi.

Q.24. **I hriat chinah in hotuten Mizoram chhung ami tute nge an rawn biak ngun deuh?**

= Kan hotu ka zui thinte hi sipai hotu an nia,Mizoram lam be thintu te hi chu Finance lam enkawltu leh ngaihtuahtute an ni deuh ber a, chutianga Mizoram lam an rawn biak thin ka hre lo.

 Ka hriat ve chhun chu Zokhawthiang Operation/ambush kan neih dawn khan Tiaulian,Manipur atangin S/S Sgt. Malsawmkima’n a unaupa, Sakawrdai a zirtirtu hnathawk a rawn bia a,chu chu ka hriat ve chhun a ni.

Q.25. **In hotute ( sipai lam) Operation ruahmanna eng ang nge ni a, Mizoram chhunga operation rawn neih te in tum em? Entin nge an sawi thin?**

= Chutiang opereation plan an sawi ka hre lem lo. An sawi ber pakhat chu S/S Sgt. Malsawmkima Memorial Football Tournament, Patpuihmun ah buatsaih ni se an ti a,mahse Manipur a Tribal ho buaina siam avang khan bialtu MLA ber Pu Chaltawna a remchang thei dawn si lo va, a hmun sawn pawh an sawi deuhin ka hria.

 Pu Chaltawna nau Pu Vula hi Patpuihmun, Sartuinek leh Phulpui ( Khaw thum) Lal a ni a, ani huaihawt leh senso pawh a tum tur ani a, mahse a buai zo ta hrih anih hi.

Q.26. **Mizoram sawrkar nen inbiakna chungchangah engtinnge in hotuten an sawi thin?**

= Tun hnai deuh a Biakliana’n a sawi dan chuan Mizoram sawrkar chuan inbiak pui ah HPC(D) te chu an rawn sawm thin a, amaherawhchu Mizoram sawrkar nen chauh a inbiak chuan awmzia a nei thin tak tak dawn lova, kan demand hlawhtlinna tak tak kan hmu dawn chuang lo va. Chuvangin Central sawrkar aiawh tel a,inbiak kan phut tlat thu a sawi.

Q.27. **Autonomous District Council in demand hi lo hlawhtling ta se eng hamthatna nge in neih tur nia in hotuten an sawi thin?**

= Autonomous District Council kan demand hi a hlawhtlin chuan a bikin Mizoram mi te tan chuan hamthatna tam tak a awm tur thu an sawi thin.

Q.28. **Norber Sanate of Hmarkhawlian hi HPC(D) ah enge a nihna chiah? Eng mawhphurhna nge a lak?**

= Norber Sanate hi cadre anga training te nei a HPC(D) ah lut a ni lo va, amaherawhchu overground a finance incharge pakhat a ni. HPC(D) mi leh sa nghet chu a ni.

Q.29. **Ngurthantluang Sanate tuna Central Jail a tang mek hi HPC(D) mi leh sa reng a ni em?**

= Ngurthantluang Sanante hi ka hre ngai lova, HPC(D) mi leh sa a ni pawhin ka hre lo. Tun hnu a kan hotuten an sawi dan chuan Pu Ropuia’n a khawl bungraw leipui tura a hruai mai niin an sawi a ni.

Q.30. **HPC(D) te hian silai leh a mu hi khawi atangin nge an lei thin? Tunge buaipui thin?**

= Kan hman thin silai mu te hi Churachandpur atanga an rawn thawn thin niin an sawi thin a. Heng silai leh silaimu te hi Tuiruang Command a rawn thlen thlak hmain Hmarbial Command hnenah a thleng phawt a, anni hian min rawn pe chhawng ve leh thin a ni.

 Churachandpur ah hian S/S Commander Laltlansanga hian kan silai/silaimu hman tur hi a lakhawm ber thin. Silaimu te hi Churachanpur leh Hmar bial Command inkara service motor remchangah te an rawn thawn tlangpui niin ka hria.

 Silai an rawn phurhthlak dawn chuan thlala ho( UPF Signatories members) te lo kal rualin an rawn keng thla mai thin. Hetianga an tih hian Sipai/army ho check an paltlang thei thin a ni.

Q.31. **MLA election 2013 neihah khan engtin nge in tan zawng party te in puih?**

= Kum 2013 hi HPC(D) ka zawm kum a nih avangin, hemi kum hi chuan Kasur Valley ah ka awm a, Mizoram MLA inthlan lam chungchang engmah ka hre ve lo. He inthlanah hian HPC(D) te hian engtiangin nge an inrawlh pawh ka hre lo.

Q.32. **Mizoram Hmar bial hmun thenkhatah VC election an neih theihloh chungchang kha hriat i nei em? Hemi chungchangah hian HPC(D) te ngaihdan enge?**

= Mizoram Hmar bial hmun thenkhatah VC election chu HPC(D) ten an boycott tih chu ka hria a,engvang nge tih chu ka hre lo.

Q.33. **Tuiruang/Tuidung commander Biakliana hian engtinge hun a hman dan tlangpui? He area chhunga khuaah te hian a thlen in te han sawi teh?**

= Biakliana hi chu Patpuihmunah hian a awm tam lo khawp mai. Kan area hmun hrang hrang bakah command dangah te a zin kual nasa thei khawp mai.

 Patpuihmunah hian Ditsanga Inah a in nghat thin a, Chandikhal ah chuan Val Upa Sanga inah a innghat thin bawk. Tin Sartuinak ah Chhandama inah a thleng thin a,tin, Rothangliana Inah a thleng thin bawk, Tiaulianah chuan Val Upa Chhandama hnenah a innghat thin, Ngampabungah Sangpuii inah a thleng thin bawk.

Q.34. **MLA General election awm leh ta sela tunge in puih tak ang?**

= Tun dinhmunah Manipur chhungah tribal inzawmkhawm ten tribal MLA te an ring zo tawk tawh lo vek si a,hengte bakah hian an beisei phak loh vang nge a tlin zawh an ring tawh lo vek chu a ni. Amaherawh chu tu ber nge an puh ang tih chu an sawi ka hre lo.

Q.35. **Tuikuk helpawl dang nen inzawmna eng tiangin nge in neih?**

= Tuikuk hel nen hian inzawmna kan neih hi ka zawm hnu hi chuan ka hre lo. HPC(D) ka zawm hma chuan training an pek tawh thu chu kan hotuten an sawi chu ka hria. HPC(D) ka zawm hi chuan Tuikuk hel nen a kan thawh ho na engmah a awm lo.

Tum khat chu Tuikuk hel hruaitu nia an sawi ( a hming chu ka hre lo) hian Patpuihmunah hian nupui a rawn nei a. Vawkte an talh a,keini pawhin sa te kan zuk ei ve a ni. Tuikuk hel hruaitu nia an sawi hian thian pakhat hi a rawn hruai ve a,mahse an hming a hre chuang lo. Tuikuk hel hruaitu nia an sawi hian fa pawh pakhat a nei a,a ni hi chu an khaw lamah a haw leh niin ka hria, a nupui leh a fa te erawh Patpuihmunah an la awm reng.

Q.36. **MLA election 2013 dawn khan Pu B.Zahunga of Khawlian kha engvangin nge in kah ringawt? Tu nge a kap tu? Tute nge an nih? I tel ve em?**

= Hmar Bial command area an ni a,ka hre ve miah lo. Kei chu Tuiruang/Tuidung command a awm char char ka ni a, command dang chu ka hre vak lo.

Q.37. **Aizawl PS Lock-up in riah hnuah H. Lallawmkhupa @ H. Lala hian engnge a hrilh thin che u? Sawi tur leh sawi loh tur a hrilh thin che u em?**

= Sawi tur leh sawi loh tur chu a sawi lem lova, amaherawhchu, tunhma atanga Hmar Welfare Committee ah a lo tel ve tawh thin avangin CID te pawhin an rinhlelhna a rei tawh hle niin a in sawi a. Tin, tun tuma Mizoram Police in min rawn man pawh hian thawm a lo hriat hmasak avanga a ngaihtha lovin a fapa S/S Comdr. Biakliana muhil lai kai thovin, kalbo mai tura a hrilh thu a sawi.

Q.38. **Engatinge a kaihthawh ve loh che?**

= Ni e, Lock-up chhungah pawh Pu Lala chu ka chhuahchhal a, engatinge min kaihthawh ve loh ka ti a, a ngawi reng. Sawi tur a hre lo.

Q.39.  **Aizawl PS Lock-up in awm chhungin tute nge rawn tlawh tawh che u?**

= Dt. 29.9.2015 @ 10:00 Am vel khan Pu J. Lalchhanhima, Treasurer, Mizoram Hmar Welfare Committee leh Suangpuilawn bial a ZNP MLA Candidate tawh khan min rawn tlawh a, min chibai vek a, engmah vak a sawi lo. Pu H. Lala hnenah, “Lungngai suh, nang chu case pawh i nei lova, kan rawn buaipui phawt ang che. Nangni (kei leh Chuailova) pawh kan buaipui lovang che u tihna nilovin nakinah kan la rawn buaipui tho ang che u”, min ti.

Q.40. **Hmar Bial Command a i awm lai hian khawi hmunah te nge silai in thuhruk thin?**

= Parbungah chuan In pakhat, a neitu hming ka hre lova, chutah chuan an chhuat (floor) thingzai phek chu a handle awm lovin kar khawh theihin an siam a, chutah chuan AK-47 3 Nos. leh H&amp;K Rifles 2 Nos. kan thukru thin. Pistol chu kan thukru ngailo, S/S Comdr. Biakliana’n englai pawhin a pai mai thin.

Q.41. **Vangai/Tuidung Command in awm laia in silai thuhrukna han sawi teh?**

= Patpuihmun hi Hqrs. ang deuha kan neih ve a ni a, khawdai ah, hnimbuk hnuai, ramvak ho kal fo lohna hmunah Brite bucket lian ah folded type ho chu kan dah mai a, unfolded type ho chu sarangin kan tuam a, a chungah kan dah mai. Lei hnuaiah pawh phum lovin thingkungah kan phuarbet ve a, kan hung tawp mai thin.

Vangai/Tuidung Command a weapons kan neih dan chu :-

1. AK-47 - 6 Nos. / 15 Magazines
2. H&amp;K  - 2 Nos. / 2 Magazines
3. 9mm Pistol - 2 Nos.
4. A1 - 2 Nos. / 1 Magazine
5. Lethode - 1 No. (unserviceable)

Q.42. **S/S Comdr. Biakliana nitin khawsak dan phung han sawi teh?**

= S/S Comdr. Biakliana hian nupuiah Rodingpuii of Thingpuikual a nei a, tunah hian Hmarkhawlian, Hebrai Veng, Cachar Dist. ah a fate pathum (3) nen an cheng mek a ni. A fate hming chu :-

1. Lalchunghnunga 9 yrs.
2. Ramdinmawii 7 yrs.
3. Jehu-a 3 yrs.

Zing hma takah a tho tlangpui a, hmai a phih faia, a inthiar a, eng vak mah a thawk ngai lo. Zing chaw a ei tam vak ngai lova. Chaw ei kham ah zu (Rum) a in deuh ziah thin. Hmarkhawlianah chuan fimkhur a ngaih thu a sawi uar hle a, pawnah pawh a leng chhuak ngai lo. Tlai dar 3 velah zu a in tan leh a, tlai chaw ei hma chu a in mai thin. Zu a in nasa thin viau a, mahse a rui ngailo. A chang chuan nikhat ah bottle khat te a in zo vek zel.

Patpuihmun leh Hmar bial (Parbung) vel a kan awm hi chuan kan thlen In atanga hla vak lo hi chu a leng kual thin a, pistol pawh a pai ngai lova, a lukham hnuaiah a dah mai thin. Sawi tawh angin zu a in nasa a, eng zu pawh a hmuh apiang a in thei mai.

Parbungah hi chuan VA Chairman Pu Daniela Inah (S/S Sgt. Chuailova thlen In thin) leh nuthlawi Jeremy (S/S Sgt. Menga thlen In leh a bialnu ni bawk) te In leh Pu Bawiha, RPC Biak In chhak (mobile signal thatna) ah a leng deuh ber a, S/S Sgt. Biakliana @ Pu Biaka hi chu Pu Tiama te Inah a thleng deuh ber. Zu a in deuh reng a, zu zuarah min leitir a, In ah leh VA Chairman te Inah a in deuh ber.

Q.43. **S/S Comdr. Biakliana nupui Rodingpuii leh a fate khawsak phung hi eng ang nge ni?**

= An fate a upa pahnih te hi RPC School kallai an ni a, S/S Comdr. Biakliana unaupa fapa Siama Class - X Student an awmpui avangin ani hian kein a hruai mai thin. An khawsakna sum leh pai hi chu S/S Comdr. Biaka tumsak deuh vek a ni. A nupui Pi Rodingpuii hian sum leh pai an harsat thu phone a a rawn hrilh hi chuan a hnu rei lo te ah kan tlawh thla a, pawisa Rs. 20,000/10,000 hi chu a pe ngei turah ka ngai. Pawisa hi chu midang kal tlanga a thawn ka hre ngai lo.

Q.44. **S/S Comdr. Biakliana chet tlatna leh hide out te han sawi teh?**

= 1) Parbung - a) Pu Tiama of Mualpui, Cultivator

 b) Nuthlawi Jeremy of Khawthar

 c) Pu Daniela of Dawr Kawn

d) Pu Bawih-a of Mualpui, Upper Reform Presbyterian Church.

2) Patpuihmun - Pu Lalditsanga f/o Lalremkimi, Cultivator

3) Sartuinek - a) Rothangliana

 b) Chhandama

4) Ngampabung - Kula

5) Thingpuikual - A puzawn te In (Rodingpuii Pa)

6) Khanthuam - Val Upa Chairman

7) Tiaulian - Chhandama (Val UPa)

8) Kangengdawr - a) C.I. Thanga

 b) Daniela

9) Chandikhal - Sanga (Val Upa)

10) Ankhachhuah - Pawlsanga Ex-HPC

11) Churachanpur - Laltlansanga, S/S Comdr. Rengkai, Cemetry Road

Q.45. **S/S Sgt.Lalneihkunga chet tlatna leh thlen In thinte han sawi teh?**

= 1) Patpuihmun - Lalchawmliana @ Chawma EFCI Clerk

2) Sartuinek - a) Chhandama

 b) Chhandama Puzawn

3) Ngampabung - Sangpuii (nula)

4) Thingpuikual - Val Upa Chairman

5) Khanthuam - Val Upa

6) Tiaulian - Nula Ramsiami

7) Kangengdawr - C.I. Thanga (Log Mahalder)

8) Ankhachhuah - Pawlsanga Ex-HPC

9) Chandikhal - Sanga, Val Upa Chairman

10) Hmarkhawlian - S/S Comdr. Biakliana te Inah a thleng ve mai thin.

Q.46. **Patpuihmun in rawn chhuahsan lai 18.9.2015 khan in thiante tutenge awm mek?**

= 1) S/S Sgt. Lalneihkunga of Leisen

 2) S/S Pvt. Chawimawia of Tinghmun

 3) S/S Pvt. Lalbiakdika of Sakawrdai

 4) S/S Pvt. Thanglawmvela of Thingkalhdor

 5) S/S Pvt. Rohuala(30 yrs)–A nupui Siamkimi@ Simkimi te In-ah an awm

 6) S/S Pvt. Lalenkawla (21 yrs) of Khanthuam

 7) S/S Pvt. Hringa (50 yrs) of Ankhachhuah

 8) Two (2) unknown new recruits.

Q.47. **28th March, 2015 a Zokhawthiang ambush in neih tum a Mizoram Police silai in laksak kha khawiah nge in dah a, tuten nge kawl?**

= Zokhawthiang ambush tuma Mizoram Police silai kan laksak kha ka hriat chinah heng mite hian an kawl :-

1. 1. Lalsunguma of Dolakhal - .38 Revolver
2. S/S Sgt. Neihkunga of Leisan - 9mm Pistol
3. S/S Comdr. Laltlansanga of CCpur - 9mm Pistol
4. S/S Pvt. Rohuala of Patpuihmun - Glock 9mm
5. S/S Comdr. Biakliana of Vairengte - Glock 9mm
6. S/S Sgt. Malsawmkima (L) of Sakawrdai - .38 Revolver

 S/S Pvt. Rohuala hi chu Cadre ang chiah pawhin a awm thin lova, Patpuihmunah nupui fanau neiin a awm a, mahse a tul ang angah min pui a, S/S Comdr. Biakliana thiantha a ni a, an inzui nasa thin hle. Ani hian S/S Comdr. Biakliana hriatpuinain Glock 9mm hi kawl ve a duh thu a sawi a, tumahin an ui ngam lo. A kawl ve hmiah mai.

 S/S Comdr. Biakliana kawl lai hi June, 2015 vel kha ni ta in ka hria, Hmarkhawliana kan kal tumin a thuhruk a rawn phawrh a, min tihfaitir a, ka vuah fuh lo leh nghal a. Hemi tum hian inchung rangva hmawr leh bang in sik na lai bawr atangin a rawn phawrh a. Ka tihfai zawh hnuah a khum bul thingrem chungah ka dah mai.

 Tin, AK-47 pahnih kan lak kha chu Patpuihmun ramhnuai ah kan thukru a, an lak sawn leh sawn loh ka hre lo.Tin, C.I. Thanga of Kangrengdawr hian kan neih sa 9mm Pistol pakhat chu a kawl ve bawk.

Recorded by :-

****INSPR.(P. VANLALRUATA)****

****SI.(JH CHUNGLIANTHANGA)****

****SI.(JOHN DANIEL RENGSI)****

****CID(SB), Field Br., Aizawl****