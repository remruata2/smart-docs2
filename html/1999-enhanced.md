****STATEMENT OF LALBIAKLIANA, STATE VENG ,VAIRENGTE****

****S/S COMMANDER , HPC-D****

Name : Lalbiakliana

Age : 38 years

DOB : 22.12.1977

Place of Birth : Rallianphai, Tamenglong Dist., Manipur

Present Address : Vairengte, State Veng

Father’s name : H. Lallawmkhupa

Mother’s name : Thangsangneih(L)

Martial Status : Married with Rodingpuii, having 3 children

Edn Qualification : Class V

Identification mark : Mole on the upper left eye brow

Occupation : Militancy

Name of Organisation : HPC (D)

Rank /Designation : S/S Commander

Date of Joining : March, 2000

Date of Arrest : 16.10.2015@5:00pm at Jograpur, Manipur

**DESCRIPTIVE ROLLS:-**

Height - 5' 2''

Hair - Short and black

Built - Slim and short

Eyes - Black

Moustache - Nil

Nose - Long and sharp

**FAMILY MEMBERS:-**

1. H. Lallawmkhupa  - Father (Arrested)

2. Rodingpuii  - Wife of at Hmarkhawlian)

3. Emmanuel Lalchungnung (7)  - Son

4. Ramdinmawi (5)  - Daughter

5. Jehu Lalthanglian (2)  - Son

6. Thangrokhuma of Vairengte  - Brother

7. Lalmuangzo of Vairengte  - Sister

8. Lalzawmlian H/o. Lalramzeli, VCM of - Brother

Vairengte (Congress)

9. Laltungdinga of Vairengte  - Brother

10. Lallawmtling of Vairengte  - Sister

**Brief History:**

A chunga tarlan tawh ang khian dt. 22.12.1977 khan Rallianphai, Tamenglong District, Manipur ah ka piang a, naupang Class- I zirlai chauh ka nih laiin 1986 khan ka Nu leh Pa hovin kan chhungkuain Vairengte, State Veng ah kan lo pem a, 1987 atangin School te pawh kal chhunzawm in 1991 ah Class- V ka zir laiin kan chhungkaw khawsak harsat lutuk avangin ka zir tluan ta lo. Ka Nu leh Pa tanpuiin Chite phai lamah lo kan nei a, buh leh thlai dangte chingin ei kan zawng ani ber. Hetiang hian 2000 thleng kha chuan hna ka thawk ve a ni ber.

 Tichuan November/ December, 2000 ah S/S Cpl. Lalbiaktluanga of Mualhawi, NC Hill hnenah ka thurualpui Rohluna of Vairengte, Chhim Veng nen HPC (D) kan zawm a, training tur pawhin min tir liam nghal mai silova, Ankhachhuah, Kangrengdawr leh Tuichhuahlian, Manipur ah te mi Inah min dah kual in, atul ang ang hna te kan thawhpui ve thin. Ka thurualpui ber Rohluna phei chu thal khat vel chauh kan awm tihin a peih vak lo a niang, a haw leh ta daih a, tun thlengin a awmna chin pawh ka hre zui tawh lo.

 March- June, 2001 khan Chandikhal ramchhung “DORALPUI” hmunah ka training a, hetih lai hian mi 54 vel lai kan training a, kan training instructor te chu S/S Cp. Biaktluanga of Mualhawi, NC Hill leh S/S Cpl. Liansangzuala of Parbung te an ni. Kan training chhung hian Drill (parade), weapon handling leh ramhnuai a position lak dan te kan zir ve a, zingkar leh tlai lamah chauh training hi kan nei a, chhun ah chuan Camp tihfai, thingtuah tur ngaihtuah te kan ti deuh ber.

 Ka training rualpui Mizoram mi leh sa ka hriatte chu:-

1. Lalrinawma of Saipum (left HPC ‘D’) brother of Tluangpuia (HPC ‘D’ deserter)
2. Sangkunga @ Ska of Sakawrdai (left HPC ‘D’)
3. Valtea of Sakawrdai, Melkawn (left HPC ‘D’)
4. Ropianga of Sakawrdai (left HPC ‘D’) Present Add.; Tuisen, Manipur
5. Zohmansanga @ Cook-a of Vaitin (legt HPC ‘D’)
6. Zawngrengtea (full name not known) of Vaitin (left HPC ‘D’)

**HPC(D) zawm hnu a crime involvement lian deuh te:**

Power Grid Corporation of India (PGCI) Official 7 (paruk) te Tuivai/Tipaimukh atanga Kidnap/Abducted an nih tum khan, SS Sgt. Lalnghaka of NC Hills party an ni a, HPC(D) ka luh hlim hlawl a nih avangin an zingah pawh ka la tel ve lo a, an release dawn hnaih ah Kangrengdawr, Manipur- a Pu Challianchhunga In ah an Chaw chum saktu ka ni ve a, heihi HPC(D) anga ka activity neih hmasa ber a ni.

**Dt. 2.9.2008**

Saipum 1st IR Bn. Pay Escort Pary te lambun an nih tum khan Lalbiakliana hi 2nd Comdr. niin Mizoram Police mi leh sa 4(pali) ten nunna an chan a ni.

_Case Ref: Vairengte PS C/No.42/08 dt.3.9.08 u/s 121/302/326/427/157/34 IPC r/w 25(1B)(a)/27(3) Arms Act._

**Dt. 15.2.2012**

 Silai keng HPC(D) cadre 8 (pariat) hruaiin an demand area chhunga VC leh political party hruaitu mi 50 te ko khawmin Thingpuikual, Manipur Tuiruang kamah VC election awm tura HPC party candidate te ti tling ngei tura hma la turin party hruaitute hi an vau a ni.

**Dt. 20.4.2012**

 An demand area chhunga YMA Branch hrang hrangte thiat tura hma la tu zinga a hnar kaitu ber ani a, SHDC chhunga YMA Branch zawng zawng thiah vek niin Young Hmar Association(YHA) din a ni. He an hmalakna ah hian Central YMA pawhin beihna tawkin Mizo hnam inpumkhatna a tichhe hman hle a ni. _S/S Comdr. Biakliana hnuaiah hian fresh recruitment tih thin ani a, Saiphai, Saipum leh Vairengte vela HPC(D) a lut tura tlangval thenkhat te tihluihna leh vau chunga thlem thin tu a ni (1.9.2013)._

**Dt. 15.1.2014**

 An demand area chhunga VC member te hnenah phone hmangin sum a demand thin a. A tlangpuiin 5% NREGA leh 5% sorkar hnathawk, contract hnathawk etc cut a an hnena pe turin a ti thin bawk. Tin tunhnaiah pawh Lalbiakliana hian Vairengte VCs te hnenah NREGS sum hi pe turin a la vau chhen a ni.

**Dt. 22.11.2014**

Lalbiakliana hovin HPC(D) cadre te hian Tinghmun to Sakawrdai inkar kawng siam contractor Malsawmdawngliana awmna camp ah kalin estimate amount atangin 5% pe turin a hrilh a, hemi rual hian Gelatine tlawn 220 leh detonator 100nos. contractor hnen atangin an chhuhsak bawk.

**Dt. 24.11.2014**

Village Council Election 2015 neih tur chungchangah eng party mahin nomination file lo tura thuchhuahtu kha S/S Cmdr. Biakliana hi ani a. HPC(D) Letterhead hmanga Biaka Hmar, Area Comdr. ti a VC zawng zawng hnena lehkha thawntu kha amah bawk hi a ni.

Dt. 9.2.2015 S/S Comdr. Lalbiakliana leh a hote chu Khawpuar daiah lutin HPC(D) mi leh sate an awm ani tih lantir nan leh sorkar koh eih nan silai an hmetpuak vak a, khawchhung mipuite an ti thlabar hle.

 _Case Ref:__Sakawrdai Police Station Case No.3/2015 dt.11.2.2015, u/s 384/386 IPC._

**Dt. 28.3.2015** 

Zokhawthiang(Kani) daia Committee on Government Assurance member MLA pathum - Pu R.L. Pianmawia, Govt. Dy. Chief Whip, Pu Lalthanliana, MLA (Aizawl North – II) leh Nl. Lalawmpuii Chawngthu, MLA (Hrangturzo) zin tura kal te ambush na ah khan S/S Comdr. Biakliana leh a hote mi 11(sawmpakhat) ruahmanna a thil tih ani a, hemi tum hian Mizoram Police mi leh sa pali ten nunna an chan bakah midang panga in hliam an tuar bawk a ni.

 _Case Ref: Sakawrdai Police Station Case No. 6/15 dt. 29.3.2015 u/s 302/307/396/397/120B/326 IPC r/w 25(1A)/27(3) Arms Act._

**10.4.2015**

MLA pathum te ambush an nih hnu lawk khan S/S Comdr. Biakliana, Vangai area Comdr. leh Thangsiama Hmar bial Comdr. te chuan telephone hmangin an demand area chhunga VCs leh political party leader thenkhat te chu Village Council Election a nomination file lo turin an vau nawn leh a, an tilui anih chuan na taka action lak an tum thu an hrilh nghal a. Zokhawthiang daia ambush hnu lawk a HPC(D) te vauna hi VC leh party hruaitute hian an hlau hle ani. Heng an vauna avang hian dt.30.4.2015 a VC inthlan awm turah pawh tumahin nomination an file ngam ta lova, tun thlengin VC nei lovin an la awm a ni.

**Mid-Sept, 2015** :

S/S Cmdr. Biakliana hian Vairengte VC te hnenah telephone hmangin MGNREGS hnuaia inhlawhna, Job Card holder tinte hnenah 5% theuh pe tur leh VC-III leh IV te chu Rs.5 Lakhs ve ve pe turin a vau bawk a ni.

**HPC(D) AWM CHHUNGA (MAN A NIH HMA) POSTING :-**

1. **Kum 2000 -**November/December thla ah HPC(D) ka join. Ka luh atanga thla thum leh a chanve chhung chu Manipur ah Ankhachhuah, Tuichhuahlian leh Kangrengdawr khua ah te ka awm kual.

1. **Kum 2001 to 2002** - March thla vel atang Doralpui Camp, Chandikhal bul, Manipur- ah Basic Training ka nei tan a, June thla tawp ah Training hi ka zo a ni. July thla atang Hmar Bial leh Tuiruang area Command ah min post a, S/S Comdr. Ramthanga leh S/S Sgt. Maj. Daniela hnuai ah kan awm a ni.

1. **Kum 2003 to 2004** - Hmar leh Dimasa inkarah buaina a chhuah avangin hemi kum 2003, January thla ah Hmar bial command hi chhuahsanin S/S Sgt. Biaktluanga hovin NC Hills ah duty in kan awm a, kum hnih dawn kan awm a ni, Tin, 2004, September to December chhungin Rengkai, Churachandpur- ah S/S Comdr. Mangtinliana hovin kan duty a, christmass erawh chuan Zinam Valley, NC Hills ah ka hmang.

1. **Kum 2005**  - 2005, February thla ah Hmarkhawlian ah ka kal a, ka awm renrawn hnu ah March thla ah Hmar bial buaina avangin Hmar bial command ah ka let leh a, Lungthulian ah UNLF te’n Hmar Nula an pawngsual a sawi a nih avangin S/S comdr. Chhunga hovin Hmar lam command ah hian min duty tir a ni. May thla ah Hmar bial atang hian Hmarkhawlian ah ka kal leh a hemi thla pumpui hi chu ka awm hahdam a ni.

1. **Kum 2005 – 2009** - Kum 2005, June thla atang in S/S Comdr. Vanlal Chhuanga hovin Hmar Bial leh Tuidung (Tuiruang) command ah ka awm zui leh a, helai area ah hian kum 2009 February thla thleng hmun danga duty chhuak hauh lo in kan awm ta char char a ni.

1. **Kum 2009 - 2011**  -  Kum 2009, March thla ah S/S Comdr. Chhunga ho bawkin NC Hills ah kan lut thla leh a, Cachari leh Naga ho buai avangin venthawn thil ah kana wm leh a, helai area ah hian kum 2011 kum tawp lam thleng kan awmzui a, NC Hills a kan duty lai hian Kum 2010, kum laihawl vel ah damloh na avangin S/S Comdr. Chhunga chu a boral a, kan hotute’n a command Incharge ah min dahzui ta a ni.

Kum 2011 kumtawp lam ah Commander ah ka kaisang a, ka kaisan hnu hian S/S. Chhunga command hi ka command zui ta zel a, hemi kum October thla hian ka command chu ka’n hotute’n min kohna angin Hmarkhawlian ah kan kal leh a, hetah hian Hmar Bial leh Tuiruang dung command leh Vangai Range Command chu ka kutah an dah thu min lo hrilh a ni.

1. **Kum 2011 – 2013** - Kum 2011 kum tawp atanga January 2013 thleng Hmar Bial command leh Vangai Range/Tuidung (Tuiruang) dung Command chu ka kutah a awm a, hemi hnu kum 2013, February ah hian heng command pahnih te hi kan hotute’n an rawn then hran leh avangin keichuan Vangai range/Tuidung (Tuiruang) commander ah ka awm ta a ni.

1. **Kum 2013 – 2015** - Ka command chu lian deuh a kan hotute’n an hriat avangin ka command pakhat – Hmarbial Command chu S/S Comdr. Thangsiama kutah an dah a, a hma a Churachanpur Command a enkawl thin chu S/S Comdr. Laltlansanga kutah an dah ta a ni. Tichuan, keichuan Vangai range/Tuidung (Tuiruang) Command chu kum 2013 February atang Kum 2015, May thleng ka command ta a ni. Tin, S/S Comdr. Laltlansanga hi kan hotute’n an ban avangin a command na hmun ah S/S Comdr. Thangsiama a chhova Tuidung (Tuiruang) command chu S/S Comdr. Thangrochhunga @ Menga chuan a command ta a ni.

**Capital punishment pek tawh: ( Biakliana luh 2000 hnu lam )**

1. S/s Pvt.Ruatfela : Vaitin, Kum 2012 ah Hmarkhawlian ah kan that.
2. S/s Pvt. Rualtinkhuma : Saipum (2015)
3. Hemi te bakah hian Manipur lam mi pathum( 3) chu thah chu kan nei a, an hming chu ka sawi chiah thei tawh lo.

**Training Camp:**

 Training Camp nghet hi tunah kan nei tawh lo. Training na hmun ah chuan **“Khawbawn ngaw”**kan hmang ber a, training camp hi hmun thum ah kan nei a, chung te chu hetiang hian a hming kan vuah:

1. Doralpui-I
2. Intuaitharna
3. Doralpui camp-II

Kum 2013 a Tuikuk hel 17 te training kan neihpui bak chu training sawi leh tham kan nei tawh lo.

**HPC(D) ORGANISATION KA HRIAT DAN -**

**Civil Wing:**

 Chairman -  H. Zosangbera, Sakawrdai

 Acting Chairman -  Lalthangliana @ Lalthang @ LT. Hmar, Rengkai

   P/A- Damdiai, Manipur

 PRO-I -  Lalkhama Hmar @ LK. Hmar, Rengkai

 PRO-II -  F. Chhanhima @ Chhanhim, Sakawrdai

 PRO-III -  Lalneihlian @ Neihliana, Sakawrdai

 Fin. Secy -  Lalruatsanga Hmar @ Ruatsang @ John F.Hmar, Rengkai

 Collector-I -  John-a, Rengkai

 Collector-II -  Lalchhuanawma @ Soungum-a, Dolakhal

 Council Organiser -  Chawngthavunga @ CT.Sungte, Tinsuang, Manipur

 JMG -  Lalthansanga @ Samseia, Thingchawm, Manipur

**Army Wing:**

 S/S Army Chief -  Lalropuia Famhoite, Saikot, Manipur

 S/S Dy. Army Chief -  Lalbiaknunga @ Bieknung, Saiphai    P/A - Saikot,Manipur

 S/S Commander -  1) Lalneihkunga, Leisen

   (Tuidung, Vangai, Mizoram)

   2) Lalbiakliana, Vairengte

   (Hmar Bial, Mizoram)

   3) Thangsiama, Vairengte

   (Churachandpur Town)

 S/S Sergeant: -  1) Anthony Lalwelcome @ Elkana, Ngampabung

  2) Thangrochhunga @ Menga, Chandikhal

     3) Lalchuailova @ Chuailova @ LC. Hmar, Lungthulian

  4) Lalrindika @ Dika, Sakawrdai

 S/S Corporal: -  1) Thanglawmvela @ Lawmtea,    Thingkalhdawr

  2) Muana, Ankhachhuah

  3) Vanlallawma @ Lawma, Parvachawm

  4) Jehova, Parbung

 S/S L/Corporal: -  1) Ngamlianvel @ Sharma, Parvachawm

  2) Lalrawngbawla @ Rawngbawl,   Parvachawm

  3) Lalhringa @ Hringa, Ankhachhuah

  4) Lalrohoul @ Houla, Patpuihmun

  5) David Thahdo, Rengkai

 Private: -  1) Johna, Mualhlum, Churachandpur

  2) Jacob, Saipum

  3) Lalnunsanga, Field Veng Vairengte

  4) Roluahsanga @ Sanga, Lungthulian

  5) Didia, Mualvaiphei

   6) Lalenkawla @ Enkawla, Khanthuam

  7) Lalbiakdika, Sakawrdai

  8) Lalchawimawia @ Chawimawi,Tinghmun

  9) Reuben Lalromawia (arrested by Mizoram Police)

  10) Ringsanga, Tuisen

 **Manipur Cadres:**

 JMG -  Lalthansanga, Thingchawm

 Commander:  1) Laltlansanga, Rengkai

  2) Nathanael @ Ela, Tuisen, Churachandpur

 2nd Commander -  Laldaniel @ Daniel, Mualhawi, NC.Hills

 Sergeant:  1) Joshua, Ankhachhuah

  2) Muantea, Ankhachhuah

 Corporal: -  1) Techawnga, Parbung

  2) Thanghlu, Tualbung

  3) Neiha, Tinsuang

  4) Samuela, Vairengte

  5) Lalkung, Patpuihmun

 Private: -  1) Ramtluang, Ankhachhuah

  2) Vara

**Assam Cadres:**

 JMG: -  1) Lalbeisei, Halflong, NC.Hills

  2) Roger Lalngaiawma, Halflong, NC.Hills

 Commander: -  1) Lalsandam @ Sandam, Tualpui, NC.Hills

  2) Lalremsang @ Remsang, Tualpui, NC.Hills

 Sergeant: -  1) Lalremsang, Boralkap, NC.Hills

  2) Vanlalchhunga @ Sunga, Boralkap, NC.Hills

 Corporal: -  1) Ramneihchung @ Rama, Muallien, NC.Hills

**Hmar Bial Command Cadres:**

 S/S Comdr. -  Lalbiakliana

 S/S Sgt. -  Thangrochhunga @ Menga

 S/S Corporal: -  1) Vanlallawma, Parvachawm

2) Muana, Ankhachhuah

 S/S Private: -  1) Lalrawmgbawla, Parvachawm

  2) Ngamlianvela @ Sharma, Parvachawm

  3) Jacob, Senvawn

  4) Rohlunsanga, Lungthulian

  5) Lalnunsanga, Vairengte

  6) Jehova, Parbung

 **Names of villages under Hmar Bial Command:**

  1) Tipaimukh 9) Taithu

 2) Sihpuikawn 10) Damdiai

 3) Rovakawt 11) Tinsuang

 4) Senvon 12) Pherzawl

 5) Parvachawm 13) Maulian

 6) Leisen 14) Thingpan

 7) Lungthulian 15) Tualbung

 8) Parbung

 **Arms holding:**

  1) AK-47 -  5 nos.

 2) HK -  2 nos.

 3) M-16 -  2 nos.

 4) DBBL -  1 no.

 5) 9mm Pistol -  1 no.

 6) Ammns. -  600 nos.(aaprox.)     (different calibre)

**Tuiruang/Vangai Command:**

 S/S Comdr.  -  Lalneihkunga, Leisen

 S/S Corporal -  Thanglawmvela, Thingkah

 S/S L/Corporal -  Lalhringa, Ankhachhuah

 S/S Private: -  1) Lalrohuala, Patpuihmun

  2) Lalenkawla, Khanthuam

  3) Lalrinsanga, Tuisen

  4) Anthony Lalbiakdika, S/o RT.Kima,   Sakawrdai

  5) Lalchawimawia, Tinghmun

**Names of villages under Tuiruang/Vangai Command (no. of houses):**

   1) Hmarkhawlian(700) 15) Jaisuo(30)

  2) Gilgal(60) 16) Chandikhal(30)

 3) Sonbari(30) 17) Thingkalhdawr(15)

 4) K.Bethel(40) 18) Tiaulian(35)

 5) Tuichhuahlian(60) 19) Thingpuikual(60)

 6) Upper Tuichhuahlian 20) Kangthuam(30)

 7) B.Huan Veng(50)  21) Sartuinek(120)

 8) Papavel(30) 22) Patpuihmun(170)

 9) Kotoikhal(13) 23) Phulpui(70)

 10) Choutirikhal(30) 24) Ngampabung(180)

 11) Savawmphai(50) 25) Thingkalh(30)

 12) Ankhasuo(170) 26) Kangreng(130)

 13) Khangbawr(100) 27) Zaikhan(40)

 14)Kangrengdawr(200) 28)LowerKharkhuplian(25)

  29) Upper Kharkhuplian(20)

 **Arms holding:**

1) AK-47 -  8 nos.

 2) HK -  2 nos.

 3) M-16 -  1 no.

 4) DBBL -  1 no.

 5) 9mm Pistol -  1 no.

 6) SLR -  1 no.(unserviceable)

 7) Lethode -  1 no.

 8) INSAS -  1 no.

 **Churachandpur Command:**

 S/S Comdr. -  Thangsiama, Vairengte

 S/S Sgt. -  Anthony Lalwelcome @ Elkan,   Ngampabung

 S/S Pvt: -  1) David Thahdo

  2) Didia, Mualvaiphei

**Contact persons/ Agents/ Sympathisers in various villages:**

1. Vairengte -  1. Rorelsanga, Bazar veng

 2. Singha of SIB

 3. H. Lallawmkhupa (father)

 4. Rema of VCP(IOC Veng)

 5. Ramhluna, VC Secretary, IOC Veng

2. Saiphai - 1. Awithanga, VCP

 2. Thansanga, P/S Teacher

 (close friend of H.Lala, tax dah a Hmarkhawlian kal   thin, Nov/Dec 2014 ah NEEPCO atanga pawisa    hmuh 150000/- Hmarkhawlian ah an dah thla)

3. Saipum - 1. Chhuantea, ex-VCP

 (Donation chungchang sawi thin(NREG)

4. Aizawl - 1. Malsawma Darngawn

 (H. Lala case buaipui nan October 2015 ah   Rs.45000/-))

 2. Seni d/o Zosangbera

 3. Lalringzovi of Bawngkawn, ex w/o Sungum

5. Sakawrdai - 1. Nutawii D/o H.Zosangbera

 2. Sangthankhuma, ex-VCP, HPC

 (a VCP laiin a ruk thei ang berin pawisa min pe    thin. A hmasa ber chu mi pakhat Zilthaw-ah a rawn    tir a, Rs.15000/- tichuan Doni w/o Lawmsanga of   Sartuinek hnenah alo dah. A hnuah 13000/- nikum  2014 ah).

6. Tinghmun - Thachhunga, VCP, kum 2014 ah pawisa NREGS   Rs.10000/- Patpuihmun kai ah lo a feh tur a rawn   thawn. Chanchin ka zawh thin ber chu Thachhunga  hi a ni. Rs.  10000/- a rawn thawn rual hian Rs.8000/- vel Govt. servant- te  hnen atanga  khawn khawm a rawn thawn tel bawk.

7. Zokhawthiang - VCs ten security ho chetdan chu min rawn hrilh mai thin a, mimal   agent anga hman kan nei lo. Tin , Zokhawthiang atang hian   donation Rs.30000/- vel ka la ve tawh.

8. Mauchar - VCs te bak contact thin kan nei lova, an ni hian pawisa te an lo   khawn khawm thi a, Dolakhal ah 2014 June/July vel khan vai an   rawn ken tir.

9. Zohmun - Zohmun ah hian contact thin ve te bak ka nei lo. Ka  kutah   vawikhatmah pawisa an la rawn dah lova, Sunguma tax    collector, Dolakhal hnenah chuan an dah thin. Sympathiser/agent  tha kan neilo.

10. Dolakhal - Sunguma@ Chhuanawma tax collector i/c atan kan  dah a, ani   hian Tuirial lui dunga a vai Thiangla te  sai hmanga thing la thin  te hnen atangin tax hi a la thin. Sai pakhat ah kum khat atan  Rs.25000/- chuang vel sai chhiah atang hian kan dawng thin a, Norbar Sanate, Finance i/c hnenah submit thin.

**Questions and Answers :**

Q. 1. **Lalhmingthanga Sanate @ Hmingtea Pawl te hi enge i ngaihdan?**

Ans: Pu Hmingtea hi mi tha tak a ni. HPC ‘D’ atanga hnawhchhuah a nih hnu pawh hian huatna emaw ka nei hran lo, tin, kan naute ho pawh hian ka rilru ang tho hi an pu niin ka hria.

 Pu Hmingtea HPC ‘D’ atanga hnawhchhuah a nih danah hian, keiin ka hriat ve theih chinah chuan, HPC ‘D’ Headquarters-a Cabinet te hriatpuina lovin Kuki National Organisation (KNO) te agreements a lo sign pui a, HPC ‘D’ hi UPF ah tel ve a ni si a. Hetia KNO te zawm tura amah a thutlukna a lo siam avang hian HPC ‘D’ Headquarters atanga hnawhchhuah tawk niin ka hria.

 Hetia Pu Hmingtea Pawlte an han kal hran hnuah hian, an ni ho bei turin emaw an pawl han tihchhiat tumna zawnga hmalakna engmah kan la nei lo, hetiang lam hawi order hi headquarters lam atang pawhin kan dawng lem lo. Amaherawhchu nikum i.e. 2013 (February) vel khan Pu Hmingtea naute mi engemaw zat chu Thingkalh, Vangai Range (Tuidung/Tuiruang Command) an rawn lut a, hemi tum hian keimahni min bei tura kal an ni a, mahse kei ni hi Phulpuiah kan awm a, hemi tum hian an let leh lam chu Parvachawm ramah, anmahni kan area atanga hnawh chhuah kan duh avangin kan kap a, kan duh chuan kaphlum thei kan ni a, an insaseng nana kap mai chauh kan nih angin, an in saseng ta a ni.

 Hmingtea hi kan Pawl President atan pawh ka la duh a, inzawmkhawm leh hi kei chuan tha ka ti in, mipui engemawzat pawhin Pu Hmingtea hian HPC ‘D’ hi kaihruai leh se tih hi an ngaihdan a ni ve tho.

Q. 2: **HNA hi engtiangin nge i ngaih?**

Ans: Pu Hmingtea hi HPC ‘D’ Chairman a nih lai pawh khan HNA hi chu an awm tawh a, kei phei chuan engtiang in nge an hmalakna an kalpui thin tih pawh ka hre ve lo. Hetih lai hian Pu Lalropuia Famhoite, Army Chief leh Pu Lalhmingtthanga Sanate te hi chuan Hmar hnam aiawh a, hnam sipai pawl 2 (hnih) awm erawh tha lo an tih thu hi chu an sawi tawh thin.

 HNA ten chhiah an khawn dan ka hriat thinah chuan MGNREGS atanga Manipur chhunga khaw then khatah HPC ‘D’ ten 5% kan lakna thin ah te, an ni hian 5% bawk te an lo la ve leh thin a, 10% donation an pe tihna a nih chu. Mipui tan phurrit kan siam lehzual a ni.

Q. 3: **KNO/UPF te hi engtiangin nge i hmuh dan?**

Ans: KNO - Thado/Kuki hel pawl 5 (five) vel awm khawmna pawl ni mai in ka hria. An thil tum emaw an in zawmkhawm chhan hriat ka nei lo. Heng hel pawl te hming hi ka hre chiang lo.

 UPF - UPF hi hel pawl engemaw zat inzawmkhawm pawl niin ka hria. He hel pawl ah hian Thado, HPC ‘D’, Paihte (ZRA) te awmna niin ka hria. Manipur sawrkar nen ‘cease fire’ kan nei mek a, tichuan sawrkar lam atangin heng hel pawl cadre te hian Rs. 3000/- theuh dawng tura ruahmanna siam a ni. HPC ‘D’ cadre designated camp (Kasur Valley) a awm hi 10 (sawm) bawr vel chu niin ka hria. HPC ‘D’ cadre te hi UPF ah hian engzat nge in ziak lut ka hre lo. Hemi chungchang hi chu Lalthansang, JMG member hian a buaipui ber.

Q. 4: **Zokhawthiang daia MLA convoy te ambush hma a UPF atanga HPC ‘D’ te hnawhchhuah tumna awm chungchang kha i hre ve em?**

Ans: Engmah hriat ka nei ve lo.

Q. 5: **UPF hnuaia pawl hrang hrang zingah eng pawl nge HPC ‘D’ ten inthurual pui ber/thawh ho pui ber?**

Ans: UPF hnuaia hel pawl dang nen hian keini level ah chuan hma han lak ho emaw, operation han neih ho engmah kan la nei lo.

Q. 6: **Hetianga man i tawh hnu ah hian , Tuiruang/Tuidung Area Commander turin tunge ruat ni ta ang?**

Ans: S/S Sgt Lalneihkunga hian Commander charge chu a la nghal ang. Zokhawthiang Ambush zawh khan Pu Lalbiaknunga, S/S Dy Army Chief hovin Churachanpur-ah Thangsiama S/S Commander, Hmar bial command nen meeting kan nei a. Hetah hian kei chu Hmar Bial area Commander ni turin ruat ka ni a, tin, Thangsiama hi Churachanpur Area commander tura tih a ni bawk a ni. Tuiruang/Vangai Area commander tur chuan S/S Sgt Lalneihkunga chu Pu Biaknunga hian a ruat a ni.

Q. 7: **HPC ‘D’ area of command hrang hrang zingah khawi command in nge sum thawk chhuak tam ber ang?**

Ans: Hmar Bial command hi sum tamna ber ni a kan sawi thin chu a ni.

 Tuiruang command atang hian NEEPCO te chu awm bawk mahse sum hi Area commander ka nihna angin ka dawng ve lo va, chuvangin NEEPCO atanga sum hmuh zat hi ka hre pha ve lo. Kan hotu ten term neiin tam tham deuhvin inremna an siampui ka ring.

Q. 8: **Cadre /Army Wing hian Mizoram Sorkar nena inbiak hi in nghakhlel nge tul inti lem lo?**

Ans: Zokhawthiang dai Ambush hnu khan kan hotuten in biakna lam kawng an zawh kan ring a, Dolakhal-ah kan awm lai pawhin cadre dang kan naute nen pawh in biakna hi chu kan nghahhlelh ve thin thu ka sawi fo thin a ni.

Q. 9: **In hruaitute ah i lungawi tawk em? Nge in duh khawp vak lo? Hruaitu thar neih te in beisei em?**

Ans: Kan lungawi tawk lem lo, hmalakna mumal an nei mang lo va, ramhnuaiah kan titi na tam tak ah pawh kan duh khawp loh thin thu kan sawi thin a. Mahse dem dan tur vak erawh chu kan hre bik chuang lo a ni. Hruaitu thar neih ai chuan tuna mite hi active thei se a tha ber ang.

Q. 10: **HPC ‘D’ demand ber Autonomous District Council hi in hmuh i ring em? Enge i beisei dan?**

Ans: Nia, Autonimous District Council hi chu kan demand ber a ni a. Kan beisei khawp mai. Hmuh leh hmuh loh tur ka hrethiam lo. Ka duh ber chu mahni in leh lo ah nupui fa naute nena khawsak ve ka nghakhlel khawp mai.

Q. 11: **Next Election ah eng party nge in support i beisei? Enge a chhan?**

Ans: Kan hotute thu a ni ber a, Politician te leh hotute in biak dan a ni mai. Kan hriat phak a ni ve lem lo.

Q. 12: **Manipur Police nena in Relation, a bikin Inspr Tlangthanzuala nen hian enge in relation?**

Ans: Manipur Police nen kan in ti buai ngai lova, kan inhmuh pawh in kan in kal pel mai a. Parbung O.C Inspr Tlangthanzuala nen hian Patpuihmun a Raja Vula inah kan in kawm a. Tiauliana Malsawmkima thihna spot verification tura kal tur a ni a. A nau police dang pawh an awm a. Keimah chauh ka ni thung a, Pu Zuala chuan Malsawmkima PME chungchang te, silaia a taksa an kah nasat zia te, Malsawmkima luman Rs. 2 lakhs chu a nupui dawng tura a tih thu te a sawi a. Fimkhur hle turin min chah bawk. kei leh Elkena leh Tlungthara te chu a bika fimkhur tur leh Assam Rifle hovin min veh reng thu min hrilh a ni.

 Tin, Parbung PS hi Cement Building lian vak lo niin OC leh staff tumah an awm ngai lova. A hmingin Police Station a ni ve mai a ni. Inspr Zuala Parbung atanga transfer a ni tur chu Dy Army Chief Lalbiaknunga’n pawi a tih thu leh kan chhawr teh reng nen , a uihawm dawn khawp mai tiin a sawi nghe nghe a ni.

Q. 13: **Dt. 5.5.2012 leh 8.5.2012 inkar vel khan HPC-D bul tumin Vairengte, Bilkhawthlir leh a chhehvel khuaah VC member tam dan azirin Rs. 10,000/20,000/30,000 tea thenin, VC hnenah Demand letter in pek kha sum in dawng em?**

Ans: Kan dawng nual a, kan dawng kim lo, demand letter kha Headquarters Finance Incharge Joseph Lalrinawma’n Hmarkhawlian, Cachara a siam a ni a. HPC(D) Letter Head a rawn siamin hming sign tu tur L.BIEKA HMAR, commander tihah chuan L.Hmar tiin ka sign-a, demand letter kan pek khua te chu:

1. Vairengte
2. N.Chhimluang
3. Phainuam
4. N.Chawnpui
5. Buhchangphai
6. Phaisen
7. Bilkhawthlir
8. Saipum

 Heng khua-ah te hian thawn vek hrim hrim ila, kan demand area a ni tih hriattir nan sum dawng lo mah ila tiin Dak-ah te, lam kal tir te in kan thawn kual a ni. Sum rawn lut chu a awm ngei a, mahse Pu Josepha khan a dawng a. Ka hriat chinah Phainuam, Saihapui-V, Saiphai, Saipum atang chuan a lut a, a dang zawng atang hi chuan an pek awm ka hre lo.

Q. 14: **Kum 2013 General Election neih hma deuh a B.Zahunga of Khawlian, Mizoram kap tute kha i hriat ang ang han sawi teh? Engvanga kap nge an nih?**

Ans: Kan area Vangai command lo lam a ni a, mahse B. Zahunga kap tu ni ngei a ka hriat te chu:-

 1) S/S Commander Thangsiama, Hmar bial Commander

 2) S/S Cpl Lallawma of Parvachawm

 3) S/S Pvt. John of Parvachawm

 Anni an tel tih ka hriat na chu S/S Corporal Lallawma hi Vangai range lama a lo chhuk thlak laia ka hnena a sawi dan a ni.

 Khatih hunlai kha 2013 General Election hma a ni a, keini khan ZNP kan support avangin, ZNP candidate te tan a hma la tura kan hriattir chung pawh a, min thawhpui tha tawk lo va an hriat avangin khatianga ti ta mai kha niin ka hria.

Q. 15: **Hmarkhawlian atanga Engine Boat (launch) hmanga Vangai Range thleng tura hun in hman dan han sawi teh? Tuiruang khaw in dawt dan nen han sawi teh.**

Ans: A hmasa ber a tanga in dawt danin sawi ta i la- Fulartol (1 ½ hrs) -&gt; Gilgal (½ hr) -&gt; K.Bethel (10 mins) -&gt; Tuichhuahlian (10 Mins) -&gt; B.Huanveng (½ hrs) -&gt; Papaveng (1 hr) -&gt; Tubidawr (10 mins) -&gt; Savawmphai (10 mins) -&gt; Ankhachhuah ( ½ hr) - Khangbawr (2 hrs) -&gt; Kangrengdawr (30 mins) -&gt; Thingkalhdawr (20 mins) -&gt; Tiaulian (40 mins) -&gt; Thingpuikual (2 hrs) -&gt; Zilthawchhuah te an ni.  

Q. 16 : **Zokhawthiang dai a MLA zin Ambush tur khan engtin nge in information in dawn ? Engtin nge in hriat ?**

Ans:  S/s Sgt. Malsawmkima chuan a U hming a sawi lo) Ramkinlova / Lalrindika of Sakawrdai nen an in biak thin thu a sawi a, Zokhawthiang daia MLA kan beih hma pawh hian Mizoram lama VIP emaw Police movement in hrilh thin turin an lo sawi tawh thin a ni.

 Tichuan Mizoramah pawi khawih tumin kan kual kan kual a. Dt.27.3.2015 khan Tiauliana kan thlen khawm lai chuan S/s Sgt. Malsawmkima chuan Zokhawthiang tlawh tura MLA an zin tur thu a U hnen atanga hriat thu a sawi a. Thu dik a ni em zawt chiang leh rawh, MLA ho chu engtikah nge an lokal dawn ka ti a. S/s Sgt. Malsawmkima chuan a U chu a be leh a, a dik alawm naktuk zingah an kal dawn a ti a., Tichuan ambush dan tur plan te siamin Meeting te kan nei a , zan dar 10:30 Pm ah Zokhawthiang lam chu kan pan ta a ni.

Q. 17: **Ambush naa Mizoram Police hnen atanga silai i lak te khawiah nge in sem darh? Tunah khawiah nge in dah?**

Ans: Tiaulian atanga Chandikhal kan thlen hnu ah Dolakhal ah ka kal leh a, Dolakhal ah hian kar khat vel kan cham hnu ah Mizoram Police hnen atanga kan silai chhuhsak te chu kan sem darh ta a ni.

1. Pu Biaknunga chu a thianpa Pu Thangsiama, civil mi kal tlangin 9mm pistol pakhat (1) ka thawn.
2. AK-47 pahnih(2) leh silai te (1) chu Lalneihkunga'n Patpuihmun ah a thukru.
3. .38 Revolver pahnih(2) Malsawmkima leh Soung Uma'n an kawl bawk.
4. Glock -9mm. pahnih(2) keimahin ka kawl.
5. Kangrengdawra CI.Thanga inah pakhat ka dah bawk.

Q. 18 : **Roulthankhuma i kahhlum tak kha tu in nge kap? Vawi engzatnge in kah? A ruang lak kha engatinge in phal loh?**

Ans: Keiman AK-47 in a lu ah ka kap a, Lo a riak tlangval pahnih chu thlan laihpui turin kan sawm a, kei leh Dika of Sakawrdai, Thanglawmvela of Thingkalh, Rohuala of Patpuihmun te chuan kawng chen vel bawngtuthlawh in kan lai a, kan phumna hmun chu Patpuihmun atanga Phulpui kawng zawlah mau hmun bulah kan phum ta ani. Lungthulian ho chuan min rawn beih an tum deuh a, hmun hrang hrangah kan bibo ta a ni. Roula kah hlum chhungte hnenah Rs.2 lakhs ve ve kan pe ani. A ruang lak phal loh kan nei lo. A buaipui tur erawh chuan keini lam chu a remchang hlawl lo a ni.

Q. 19: **Malsawmkima Memorial Football Tournament kha engtin nge ni ta zel?**

Ans: Manipur buai avangin postpond leh a ni a, thurel nawn leh danin dt.26.10.2015 ah Kangrengdawr ah Malsawmkima Memorial Football Tournament chu neih tum a ni.Chief Guest Ngamrothanga, NC.Hills Council Executive member, Lalthansanga NC.Hills EM, Senvon mi pakhat (amah ka hre lo) Dr. Chaltawnliana Amo, MLA erawh chu a tel dawn lo a ni. Ka awm loh pawhin an tih tlang tho tho chu ka ring.

Q. 20 : **Mipui sum in demand thin hi tute nge sum lo dah thin?**

Ans: Ka pa H.Lallawmkhupa @H.Lala leh Thansanga Saiphai M/S teacher bak chu midang tumahin an rawn dah ngai mang lo. ka hriat danin Rs.20000/- chu Saiphai atangin an rawn keng a. Rs.1.5 lakhs chu Soung Um-a of Dolakhal, @ Lalchhuanawma hnenah an dah tawh bawk.

Q. 21:  **I pa man anih vanga phuba lak i tum dan kha han sawi teh?**

Ans: Ka rilruah chuan ka pa an man vang hian phuba lak nan tute emaw ber (sawi bik ka nei chuang lo) chungah kut kan thlak ve ngei ang tiin Hmarkhawlian ah ka in hrosa tawh a. Thil tihsual a neih em em ka hre lova, a case tihfelna tur sum ngaihtuah chu ka tum.

Q. 22: **Ambush hnuah HPC(D) thuchhuah(PR) kha tu siam nge ni?**

Ans: Hmarkhawlian ah ka awm laiin Ruatsanga'n min rawn call a, Press Release I hmingin kan rawn chhuah dawn a tiin, hming sign dan min rawn zawt a, L Hmar tiin ka sign thin ka ti a. A hnu ni hnih hnuah Press Release chu ka hmu a, MLA ambushna a mawhphurtu kan nih thu leh sorkar kohharhna atana ti kannih thu an tarlang a ni.

Q. 23: **S/s Sgt. Malsawmkima hian i bulah MAP/IR chungchang a sawi ngai em? Police chungah thinrimna a nei em?**

Ans: MAP/IR a a thawhpui ten Hmar hnam hmusit zawnga tawngkam dengkhawng tak taka Hmar an sawi thin chu a lungawithlak loh thu a sawi. MAP/IR camp beih/kah a duh thu a sawi fo bawk. Vaitin MAP camp phei chu i lo kal ve pawh a ngailo, in nu bulah lo awm la mi 3/4 vel pawhin kan bei thei ang a ti thin bawk. Tin, sipai tuahthing la hi mi pakhat chauhin silai an keng a chu chu kan kahhlum chuan midang chu kan man thei vek ang a ti bawk.

Q**. 24 : S/s Sgt.** **Malsawmkima hian cadres dangte lawm a hlawh em? Hmar mipui lawm a hlawh em?**

Ans: Silai (Insas/AK-47 mag. 5 Insas/AK-47 mag. 3) pahnih a rawn luhpui leh Hmar rilru pua a rawn luh kha chu a tirah chuan kan lawm hle a, a hnu deuhah chuan a mizia chapo tak te, mi insawithei tak a nih te, phai ah te pawh kal fo thin, silai chungchang pawh hre vek anga a insawitheihna kha cadres dang ten an ngaithei vak lo a ni.

 Khaw thenkhatah damdawi ruihtheih thil a manna velah a che bawraw deuh thin avangin lawm a hlawh vak lo bawk a ni.

Q. 25: **Muanpuia Punte, President ZNPY nen enge in relation?**

Ans: Vawikhat chu SoO lai khan Sakawrdai ah ka hmu a, kan inbe lem lova, phone pawn engmah kan la inbe lo. Kan hotute nen an in biak avangin ZNP party kha kan support tawp mai ani.

Q. 26: **Hrangneihkunga, PRO kha engvangin nge in ban?**

Ans: MLA Election khan a chhungte hnenah congress party lo vote rawh u a ti chu a leak out leh si a, ZNP vote tura kan beih laia khatianga a lo ti kha an banna chhan a ni.

Q. 27: **Reuben leh Chuailova te man an nih lai khan engtin nge i put chhuah dan?**

Ans: Khami tlai khan kei, Chuailova, Ruatsanga ten mcdowell no.1 um khat kan inah kan in hova, tichuan bawng kawchhung chawhmeh saimsa kan lei tir chu kan hmeh a, tichuan Reuben leh Chuailova chu hmun dangah an leng a, kei inah ka awm a, khumah ka mut zal laiin an lo haw a, an thawm leh an tawng pawh ka hre vek a, an muthilh hnu pawhin ka la mu thei lova, ka muhil sek a, rei vak lovah thawm ri ka hria a, Mizo tawngin "tho ru, lo chhuak ru" tih ka hriat khan kan nu chuan min signal a, tukverh atangin ka zuangchhuak a, ka tlan ta vak a ka tlanna lamah um keh ka rah avangin a thi nghe nghe bok ani. Kan nu khan Chuailova leh Reubena chu sawi thawh a tum nain an harh hmain sipai an rawn lut hman ta ani.

Q. 28: **An nih Reuben leh Chuailova man anih khan tunge rinhlelh in neih?**

Ans: Ka hre mai lo. Kan Hmar mipui zing atang anih ka ring ber a, hming hmerh a sawi tur erawh kan hre lo. Pu Hmingtea pawlte zinga mi pakhat tal chu min hektu Police khan an rawn hruai ka ring bawk.

Q. 29: **NEEPCO official 6 te Tuirial Dam Site atanga kidnapped tum khan i tel ve em? Tute nge in nih?**

Ans: Kha kha dt.31.3.2000 vel ani a, HPC(D) ah ka luh hlim ani a, kidnapping an tih dawn a an chaw eitur te ka siamsak a, ka la junior deuh vang aniang min hruai ve lova, Kangrengdawr ah kan lo awm a, tichuan Ngampabung ah kidnapped mi paruk te chu an awmpu a, hetihlai hi chuan engmah ka hriatpui ve lutuk phak lo ani.

Q. 30: **Dt.2.9.2008 a Saipum 1st IR Bn. Pay Escort party te lambun an nih tum khan tu ho nge in nih? Enge i rank, I chetdan kimchang kha han sawi the?**

Ans: 2nd Comdr. ka ni a, kan Comdr. chu Vanlalchhuanga a ni a, IR sipai pali kan kap hlum a. Mi pakua kan ni a, chungte chu –

1) S/S Comdr. Vanlalchhuanga(L) - 9mm

2) S/S 2nd Comdr. Biakliana-AK47

3) Chunga(L)-AK47

4) Biaka Parte-AK47

5) Daniela-SLR

6) Thawi-AK47

7) Rawngbawl

8) Gabriel

9) Laltankunga-AK47.

Kan zingah hian pahnih thi tawhin pahnih Hmingtea pawlah an lut a, a dang zawng chu an bang vek tawh ani. Ambush position hi hmun hnih ah chhak leh thlangah niin a chhak lam ah ka tang a, sipai pahnih chu kan kaphlum niin ka hria, sipai pawisa leh ralthuam lak tum chu kan ni a, mahse an thiante thawm avangin rang takin kan insaseng a, Dolakhal lam panin kan tlanchhe ta ani.

Pay Escort kan ambush naa thi zinga Const. Davida of Kolasib chu Dolakhala kan thlen In pa tupa a lo ni reng a, pawi kan ti hle a, ralna pawh kan pe nghe nghe a ni.

Q. 31: **Dt.15.2.2012 khan Tuiruang kam Thingpuikual, Manipur ah khan eng vanga VC leh party hruaitute kha in koh khawm chhan han sawifiah the?**

Ans: Commander ber chu ka ni a, mahse kan PRO F. Lalchhanhima leh PRO Lalneihliana te an tel ve ani. Politic lam ka hre ve vak lova, PRO lamin sawi rawh u ka ti a, anni chuan politic lam an sawi a, an sawi anga in tih loh chuan (a awmzia chu HPC party candidate te an thlan tlin chuan) in chungah action kan la ang an ti ani.

 He meeting ah hian mi 30-40 vel an lo kal a, community Hall Thingpuikual ah niin Chairman chu PRO Lalneihliana a ni a, ½ hours vel chhung hun kan hmang.

 VC Election hnu ah HPC Party Candidate tling lo an tam hle na in engmah action lak kan nei lem lo, kan campaign-a mahse kan tling lo ni mai ah kan ngai a ni.

Q. 32: **SHDC Area chhunga YMA Branch zawng zawng thiah vek tur a hma in lak dan kha han sawi the?**

Ans: He lai hian Vangai Area commander ka ni a, Kangreng dawr ah ka awm lai a ni a, SHDC area chhungah YMA Branch zawng zawng thiat vek turin thu chhuahah hming sign turin min rawn ti a, tichuan hming ka sign ta a, L.Biaka Hmar tiin an rawn ziaka, L.Hmar tiin ka sign a, kan sem kual tir ta a ni.

Q. 33: **Dt.1.9.2013 bawr vel khan Recruitment in kalpui dan leh Cadre thar in kalpui dan vel kha han sawi teh?**

Ans: Recruitment hi S/S commdr Thangsiama, Hmar Bial area leh S/S Sgt. Elkena te chuan Saiphai, Saipum, Vairengte leh a chhehvel khua ah a ruk a zin kualin HPCD a lut turin thalai thenkhat te an sawm kual a, Mizoram Sorkara in surrender hun ah sum dawn tur a awm thu leh Hnam pasaltha a tang turin thalaite rilru an hmin nual a, chungte chu :

1.Malsawmtluanga Saipum (Deserter)

2.Dara Saiphai(Deserter)

3.Lalricky, Vairengte(Deserter)

4.Jacob, Saipum

5.Reuben Lalromawia, Saipum

6.Ruatliana, Saipum(Deserter)

7.Jolet Paul, Saipum(Deserter)

 Heng mite hi an mahni in an rawn chhuk hlawm a ni.

Q. 34: **HPCD ten Saiphai Forest RO leh Headmaster te sum in demand dan zawng zawng kha sawi teh.**

Ans: Dated 21.6.2008 tlailam 2:00 Pm vel niin ka hria, Dolakhal atang Huisih lui kawr kan rawn zawh chho a, Saipum ram zau ah zan khat kan riak a, tichuan Saiphai khaw bulah khua kan nghak thim leh a, Forest RO Pu Sawma Quarter ah lutin sum kan demand te engvanga pe duh lo nge a nih tiin kan nauten an vaw hrep a, kei chuan kan naute khap pahin Sorkarin min ngaihsak loh avanga hetianga thil ti kan nih thu ka sawi a. Chutia kan awm nak nak hnu chuan a TV kan hal sak a, Jeep ke kan kap puak a, quarter kawt ah silai vawi 10 vel kan kap puak a ni.Pu Sawma hi Saiphai khaw dai thleng hruai chhuakin kan zilh hauh hnu ah kan rawn kalna kawng ngaiah let leh in Dolakhal lam kan pan leh ta a ni. Hemi tuma tel te chu:-

 1. S/S Commdr. Vanlalchhuanga (L) @ Henry Hmar

 2. S/S Corporal Lalbiakliana, (Self)

 3. S/S Pvt. Lalchhandama of Tualpui, NC Hills (Assam Cadre)

 4. S/S Pvt. Laltlankung of NC Hills (Hmingtea’s Faction)

 5. S/S Pvt. Danielthang of Phaipui, NC Hills (Left HPC(D)

 6. S/S Pvt. Henry of Churachandpur (-do-)

 7. S/S. Pvt. Chunga @ Laibi (L) of Parbung

 8. S/S. Pvt. Rawngbawla of Zinamghat, NC Hills (Left HPC(D)

Q. 35: **Demand area chhunga VC member te hnenah dt.10.4.2015 vel khan engtin nge i biak?**

Ans: Kei chuan Vairengte VC I,II,III &amp; IV te chu telephone hmangin VC election tilo tura kan tih in tih luih avangin Rs. 5 lakh theuh thupha chawi nan min rawn pe dawn nia ka ti a ni. MGNREGS job card holder tinah 5% theuh pe turin kan ti bawk a ni. Collector Chhuanawma chu Vairengte chhehvel sum lo demand turin ka biak tur bawk a ni.

Q.36: **Tinghmun to Sakawrdai kawng siam Contractor Malsawmdawngliana hnen atangin geletine 220 stick leh detonator 100 nos. in chhuhsak dan kha han sawi teh?**

Ans: Kum 2014 November Ni 10 khan Demand Letter sem darh turin Tinghmun ah kan lo lut a, Pu Thachhunga, VCP In ah kan chawla, kan naute:-

1. S/S Sgt. Malsawmkima

2. S/S. Sgt. Lalneihkunga

3. S/S. Sgt. Reubena

4. S/S Pvt. Ruala

5. S/S. Pvt. Thanglawmvela (Promoted to Corporal)

te nen kan tir chhuak a, Maxi-Cab Sumo pakhat Tinghmun a mi chu hmangin an chhuak a, vanneih a siamin kawngsirah contractor camp pakhat atangin Bomb kha an lo laksak teuh mai a, report te an rawn pek hnu ah chaw te kan ei a, chu Maxicab Sumo vek chuan Zokhawthiang kan pan leh ta a ni. Maxicab hman man pawh kan pe lova Zokhawthiang atangin Tiaulian via Thingpuikual kan pan tlaiah Tiaulian kan thleng a ni. Kar hnih hnu velah Tuiruangah Picnic pahin sangha man nan kan hmang a, a bang tih tham a awm loving.

Q. 37: **VC Election, 2015 neih tur chungchang in boycott nachhan leh HPC(D) letter head hming sign tu kha i ni em?**

Ans: Ni e, HPC (D) letter head hmang khan Headquarters lamin VC election, 2015 nominantion file lo tura thuchhuah an lo siam avangin kei Conmnmander ka nih angin (L. Biaka- Hmar) L. Hmar tiin ka sign hnuah area chhung VC zawng zawng hnenah kan thawn ta a ni. Vairengte leh a chhehvel VC chu collector Chhuanawma, Dolakhal kutah ka dah a, a tih dan thin angin mi a tir mai turah ka ngai a, kei chuan Pu Dinliana, VCP, Sakawrdai bulah mi kal tur ka thawn a, a ni chuan Sakawrdai leh a chhehvel khua te a lo sem darh veleh mai niin ka hria. He letter hi a effective hle a, Headquarters la pawhin lawmawm an tih thu an sawi.

Q. 38: **Dt.9.2.2015 a Khawpuar daia HPC (D) lokal a silai kap ho kha han sawi teh? Engvangin nge in kah han sawi teh?**

Ans: S/S Srgt. Lalneikung bulah "Han kal ula, sum demand rawn lut a that loh avangin mipui vau nan leh tih thaih nan blank fire han neih rawh u" ka ti a. Tichuan ka duh aiin an phur deuh a, magazine khat vel an han kap ruak a ni. Khawpuar atang chuan Tipaimukh- Sihpuikawn- Sartuinek- Patpuihmunah silai te chu an dah tha leh ta a ni. Tah hian ka tel ve lova kan nau tel te chu:-

1. S/S Srgt. Lalneihkunga

2. S/S Crpl. Lalringa

3. S/S Crpl. Thanglawmvela

4. S/S Pvt. Reubena

5. S/S Pvt. Rohuala te an ni.

 Khawpuar ah hian kal ve tura ngaih ka ni a, mahse ka peih vak loh avangin Sartuinek-ah ka lo nghak a, phone in kan in be zel a, an tluang viau a ni tih ka hriatin Sartuinek-ah pawh lo nghak chhuak lovin Ankhachhuah/ Hmarkhawlian via Patpuihmun-ah ka chhuk san ta daih a ni.

Q. 39: **HPC (D) cadre a promotion pek dan?**

Ans: A tlangpuiin seniority, a bakah chuan Commander ten fel leh efficient deuh a an ngaih leh discipline tha chu junior deuh pawh nise an promotion tir thei tho. Sergeant thleng hi chu Commander ten kan promote thei. Sergeant atanga a chunglam hi chu Council Meeting thuneihna a ni.

Q. 40: **Engtikah nge Sergent atanga Commander I Promotion? Tu nge promotion tir che?**

Ans: 2012 ah Commander ah ka promotion a, min promotion tir tu chu PRO Beiseia leh Roger-a of Halflong te an ni. Commander Chhunga a boral hnuah Commander ruat a ngai si a Senior zawk El-a leh Roneihhluna te aiin promotion ka hmu hmasa ta zawwk a ni.

Q. 41: **Rualthankhuma @ Ruala of Saipum in thah dan?**

Ans: A hremna chungchang a thutawp siamtu chu S/S Dy. Chief Lalbiaknunga a ni. A thil tih dan leh chanchin chu phone in kan hrilh hmasa a that mai turin min rawn ti. Mahse ka hreh hle a, ni hnih vel chu kan la awmpui. Hetih lai hian kei, Lalrindika of Sakawrdai, Thanglawmvela leh Rohuala kan ni a, Patpuihmunah tlai chaw pawh kan ei ho vek a, zan dar 7:00pm velah ram lamah kalpuiin thlam pakhatah kan chawlpui a, a thil tih dan chanchin te ka zawtin ka sawipui a. Mahse inchhirna leh pawi tihna te, ngaihdam dilna te vawikhatmah a sawi lova, mak pawh ka ti. Hei vang hian Capital Punishment pawh pek a phu tho in ka hria.

 Tichuan hmun fianrialah kan hruai a, AK- 47 in a lu ah vawikhat chiah ka kap a, a thi nghal. A phum turin tlangval ramriak kan pun belh a, keini pali nen kan phum ta mai a, midang khawtlang hruaitute pawh tumah kan hrilh lem lo.

Q. 42: **I hun kal tawhah inchhir na leh surrender mai duhna te I nei ve thin em?**

Ans: A changchuan ka ngaihtuah ve thin, Pu Duhsaka, CID (SB), Vairengte a hotupa pawhin vawi 2/3 phone in min rawn be tawh a, in pek mai tur emaw ni aw ka ti ve thin a, mahse kan thiante min ngaihdan tur ka ngaihtuah a in pek mai ka duhna pawh ka thulh leh ta thin a ni.

Q. 43: **I hriat ve phak chinah HPC (D) source of fund hi enge/ tute nge ni ber?**

Ans: 1. Patel Company, Saipum in 10 lakhs kum 2012 ah min pe (Ropuia jail tan hmasak lai vel, Guwahati Hospital ah pawh kan thawn) (Patel Company hi NEEPCO hnuaia Sub- Contractor an ni)

2. 2013 December ah Rs. 90,000/- Patel Company in min pe leh (Christmas present atan a a hranpa a ka dil a ni)

 Hei hi ka pa H. Lala leh Patel Company hotu ber (Vaipa) leh Thansanga, Teacher, Saiphai nen Hmarkhawlianah lehlang in an lokal a, riak lovin an pathumin an haw leh vek a ni.

Q. 44: **In chhiah khawn I hnena lo lut kha tu hnenah nge I submit thin a? Engzat nge nangma power a I hman ve theih?**

Ans: Norbar Senate, Hmarkhawlian hi kan Fibnance I/C a ni a, kan sum hmuh chu kan pe lut tlangpui.

 Kan sum hmuh hman ve dan chungchang hi chu a hun leh a hmun a zir a ni ve a, kan naute (cadres) pocket money leh an thawmhnaw mamawh te kan ngaihtuahpui a tul a nih chuan kan sum hmuh ang kan pek luh miah loh changte a awm ve bawk a. Ka chhungte mamawh ka pek a tul ve bawk a, mahse a tlangpuiin donation sum kan hmuh hi chuan kan hmang then dawn a nih pawhin phone in ka hrilh tlanmgpui a, harsatna an sawi ngai lemlo.

Q. 45: **I nupui fanaute hi engvanga Hmarkhawlian, Cachar District a dah daih nge I nih, I chhungte zawng zawng Mizoramah an awm bawk si a?**

Ans: Ka nupui, Rodingpuii, Thingpuikual, Manipur hi HPC (D) underground ka zawm hnu kum 2007 a ka neih a ni a. Fanau te kan han nei ve ta bawk nen duh hun hun a ka chhungte leh keimahin kan tlawh theihna tur hmun remchang ber niin ka hria a, naupang school kalna tur a tha deuh bawk a. A fuh ber in ka hria a ni.

Q. 46: **Engtik nge Mizoram I lo kal hnuhnung ber?**

Ans: Dan ang chuan Sorkar nen a cease fire kan neihlai 2013 khan Suangpuilawn tlangdung, Sakawrdai chheh vel leh Vairengte te ka lo kal a, chu chu a ni mai.

Q. 47: **Kum 2015, March thla tawp lama i hun hmandan tlangpui han sawi teh.**

**Ans:** Dt. 22.3.2015 ah Hmarkhawlian chhuahsanin Kangrengdawr ka pan, tlai thim ah ka thleng a, C.I. Thanga inah ka riak nghal.

 Dt. 23.3.2.15 Kangrengdawr ah ka cham.

 Dt. 24.3.2015 Kangrengdawr bazar ni ani a, bazar kal mi thenkhat hnenah Chandikhal a awm mek ka naute ho S/S Sgt. Malsawmkima hovin ka chah chho a, 10:00am velah an lo thleng. Hemi ni vek hian Tiaulian panin Launch in kan kal a, Thingkalhdawr ah kan chhuk a, Thingkalhdawr atangin ke in Tiaulian kan pan. Tiaulian thlen hmain arms kan thukru vek. Tiaulian ah kan riak.

 Dt. 25.3.2015 ah Tiaulian atangin Patpuihmun ke in Rualthankhuma nen kan kal, kan naute pocket money tur Rs.20000/- Lalditsanga hnen atangin kan han la a, kan riak nghal.

 Dt. 26.3.2015 Patpuihmun ah Lalditsanga inah kan riak.

 Dt. 27.3.2015 hian kei, Ruala leh Rohuala nen 9:30am velah Tiaulian kan pan. 4:00pm velah Tiaulian kan thleng. Dar 4:00pm ah Tiaulian kan thleng. Dar 5:00pm velah Malsawmkima nen kan inhmu a, chanchin te ka zawt nual a, a tuk zing 28.3.2015 ah Zokhawthiang/Kani ah MLA leh Sipai ho an lokal dawn a, meeting an nei dawn tih min hrilh a, ka awih loh thu hrilhin information chiang zawk hre turin phone tha leh turin ka ti.

 Tlai chaw ei khamah Malsawmkima, Lalneihkunga leh Reuben te chu WLL hmang turin an kal (hetih lai hian VA Chairman Ramhnai inah ka lo awm). Phone an hman hnu an lokir leh chuan Zokhawthiang ah MLA pathum leh sipai ho meeting nei turin an lokal dawn a ti a. Chuti anih chuan kan tlangval ho kha hrilh ula, kan kal dawn nia ka ti a, mahse ka ngaih a ngam zan lova, kan hotu contact number ka neih chhun Pu Lalkhama@LKA, Council member ka phone a, Zokhawthiang daiah MLA leh sipai ho an lokal dawn a, kan lo ambush dawn em ka ti a, ani chuan "a pawilo in tih theih dan dan in ti rawh u, remchan lohna a awmlo" a rawn ti a, hemi hnu hian kan naute ho chu 10:00pm ah Pu Ramhnaia in chhak tlang a inhmukhawm turin ka chah a. Kan inhmuhkhawm hnu chuan thil awmzia leh ambush kan tum chu ka hrilh a, harsatna nei te chuan sawi rawh u, chhiat pawh tawk ve palh thei kan ni tiin ka zawt a, harsatna sawi tumah an awmloh avangin 10:30pm velah kan rawn chhuak. Zokhawthiang hi 1:00am - 2:00am velah kan thleng. Khawchhung paltlangin khaw hmawr a ambush turin ruahmanna kan siam zui.

HPC (D) cadre te reng reng 6 years service hnuah chauh nupui neih phalsak an ni (nupui nei sa chu kan duh vak lo a ni). Malsawmkima (L) chu a case a dang ve deuh a.

Drugs addict leh zu ngawlvei kan duh lo. A service laia drugs rui chu capital punishment hial pek nghal theih a ni.

Q. 48: **Zokhawthianga Ambush in rawn tih tum khan Silai mu engzata tam nge in ken? Silaimu (Ammunitions) lamah hian in harsa thin viau niin kan lo hria a.**

**Ans:** Nia, Silaimu hi duhthusam atam kan nei ngai lo. Ambush tum pawh khan mi pakhatin 50 rounds, kan vaiin 500 rounds vel bak kan keng lo. Kan Hand Grenade neih ve chhun te lah kha a puak thei pawh kan rin tawh loh te kha an ni reng reng a, kan naute’n an vawm a, a puak ta lo reng bawk a.

Kan haw lam (withdraw) a kan han in enchian khan HK Ammunitions 100 rounds vel leh AK-47 Ammunitions 30 rounds vel chiah kan hmang bang a, kan kap zo deuh vek a ni ber.

Q. 49: **Patpuihmun ah khawi ah chiah nge Silai in thuhruk thin? Ambush tum a Police AK-47 in chhuhsak kha a defect niin kan lo hria a, in siam tha tawh em?**

**Ans:** Siam tha tawh e, keimahni Silai neih sat ha tawklo nen a part kan thlakthlenga a tha mai. Patpuihmun ram ah khuan hla vaklo ah Brite Bucket lian (Plastic chhin nei) chhung ah dah in, a chanve vel Lei ah kan phum a, Civil ramvak te’n lo hmu palh pawh ni se, kan ta ah an ngai hmiah a, an khawih ngai lo.

Q. 50: **Tun hnai deuh (2015) ah New Recruits in nei em? Dika of Sakawrdai kha a lo lutve niin kan hria a? Terms and Conditions te in nei ve em?**

**Ans:** Anthony Lalbiakdika S/o RT.Kima, Sakawrdai alo tlanluh ve chungchangah an nu leh pate hriatpui loh leh zu leh drugs addict vanga lo lut te chu an teirei peih ngai lova, rintlak/rin ngam tak tak an ni ngai lova, a then te chu an nu leh pa ten an rawn ko chhuak leh thin bawka, chuvangin kan pawl a rawn zwm hnu thla khat chhung vel chu ka be duh miah lova, ka bihruksan zel a, ka pawm duh lawk lo ani.

 Chumi hnuah a pa mobile phone no. lain a rukin phone in ka bia a, a pa chuan "helaiah tihtur an nei chuanglo" tiin a remtih ve tho na leh hriatpuina a lo chhuakah ka ngai hmiah mai (Malsawmkima thih hnu rei vak lova chhuak ve ani).

Q. 51 : **HPC(D) Cadres te hi Nupui neih phalsak an ni em? Enge a Condition?**

**Ans:** HPC (D) cadre te reng reng 6 years service hnuah chauh nupui neih phalsak an ni (nupui nei sa chu kan duh vak lo a ni). Malsawmkima (L) chu a case a dang ve deuh a.

 An performance a that chuan an nupui fanau enkawl zuina tur pawh kan theih angin kan ngaihtuahpui deuh zel chu a nih hi.

Q. 52 : **Mizoram Police te’n S/S Sgt. Malsawmkima an kahhlum chungchang ah rinhlelh deuh te innei em?**

**Ans:** Malsawmkima thih chungchangah Mary of Vaitin leh a fanu Apuii te kan ringhlel hle, hmu ila chu kan man ngei ang, hmeichhia an ni a, kan that em lovang, mahse kan hrem ang.

Q. 53 : **Ramhnuaia in Training lai vel Dt. 11.4.2001 khan Power Grid Corporation of India officials panga an kidnapped a, kha mi chungchang kha hriat I nei em?**

**Ans:**June, 2001 –a kan training tawp lam kan hman lain Kangrengdawr, Manipur ah a chunga I sawi kidnap mihring te hi an chhuah (Release) dawn pawh a ni mai thei. Pu Challiangchhunga (L) In ah mi 20 vel tan chaw lo chhum sak turin min ti a, kan lo buatsaih a. Kangrengdawr ah hian zan khat an riahpui a, atukah Zilthawchhuah lamah kalpui tur angin an sawi a, ka hre zui lo, an chhuah a nih ka ring.

Hemi tuma kidnappers an sawi ka hriat ve chhun te chu :-

1. S/S Sgt. Lalnghaka of Retzawl, NC Hills {Left HPC(D)}
2. S/S Pte. Lalnunsanga @ Bawia @ Bethel of B. Huan Veng, Manipur

{Left HPC(D)}

Q. 54. **A nih atawp nan, enge in source of Fund ber hi kimchang takin han sawi teh?**

****Ans:** Source of fund tlangpui chu -5 % NREGS (Job Card) te, 5 % Govt. servant te, Elephant tax te, Contractor te, Forest RO , Vehicle checking etc. atang te in sum kan hmu tlang pui thin. Han sawi zau deuh ila:-**

 Sai chhiah hi kum khat atan Sai 1-ah Rs. 25,000/- niin Tuiruang leh a chhehvelah hian Sai 15 vel an kawl a. Tuirial bawr velah Sai 10 vel a awm bawk a. Tichuan kumtin Sai 20 ( Approx) Rs.25,000 = 500,000 (5 lakhs) chuang chu Fin. Incharge - Norbar Sanate of Hmarkhawlian hnenah a lut vek thin a ni. Sai 25 vel zingah Sai hnathawk bik chauh tax kan la thin a ni. Heng tax te hi Sai neitu ni lovin Thing latu Maazon ten an tum thin a ni. A bikin Vai an ni tlangpui thin. Tuiruang lamah chuan Pu Thangsangvunga UPC Pastor-in thing a tawlh ve thin bawk. Ni khat Sai chhawr man hi Rs. 1500/- a ni. Forest Department ah tax an pe tho nachungin thing tawlh (Maazon) ho hian an la hlep viau tho niin kan hria.

 Saiphai Forest RO Tuirial site hnen atangin kum khatah sum Rs. 1 lakh (Nuai khat) kan demand thin a, Rs. 1 lakh ai tlem Rs. 50,000 / 30000 te pawh a rem chan angin min pe thin.

 Tuiruang Forest RO chu Assam area a nih avangin kan demand ngai lo thung a ni.

5% Job Card tih hi Assam-ah kan khawn lova, Manipur chu Headquarters atangin an khawn vek a, ka hriatpui lo. Kan area Mizoram khaw pasarih vel atangin a chang zeuh zeuhvin Rs. 50,000 - 75,000 vel kan dawng ve thin. Chung khaute chu (1) Saipum (2) Saiphai (3) Sakawrdai (4) Mauchar (5) Tinghmun (6) Vaitin (7) Zokhawthiang te an ni.

Hotu lam a tangin kan Command tan pawisa pek a awm lem lo. Kan khawn khawm ( Demand) te hi a chang chuan Rs. 10,000 -20,000 / vel kan hmang ve mai thin. Tin, finance incharge Norbar Sanate pawh hian min pek ve chang chu a awm ve tho a, Kum tawp ah audit kan nei ve thin a ni.