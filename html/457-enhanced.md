****STATEMENT OF JOSEPH LALNUNMAWIA (31) S/O VANLALROMAWIA, RAMHLUN VENGTHAR****

 A hnuaia ka thu rawn sawi hi thu dik tak leh rintlak a ni e. Durtlang Hospital ah hian kum 2017 thleng khan Male Nurse hna thawkin ka awm ve thin a, he mi hnu hi chuan LRM Hospital, Ramhlunah ka in sawn a,vawiin thlengin LRM ah hian ka la thawk ve a ni.

 Ka nihna leh hming pawh hre chiang lotu Pu V. Lalfakzuala hian President hnena a lehkha thawn khan Johna Male nurse tia a lo sawi tel ve avangin CID(SB) office ah hian min lo summon ve tawh a. A tirah chuan Pu Faka hi ka hre thei mai tawh lo va, Durtlang Hospitala a rawn awm lai te an han sawi hnuah ka hre ve thei ta chauh a ni.

 Min han hmuh phat atang khan Johna chu a nih hi min ti nghal thei mai a. Johna ka ni lo Josepha Lalnunmawia ka ni ka tih pawhin Johna i ni min ti tlat mai a. A sawina engah chuan Durtlang Hospitala ka thawh lai khan a pum that loh avangin a rawn awm ve thin a lo ni a, ka hriat dan chuan a fate hovin an awmpui thin a, kan khawngaihin kan duat thin hle a ni. He tih laia ka thawhpui Loisy Lalchhandami, Elizabeth Remsangzuali leh Lalthlamuanpuii@Tetei te chu a lo hre vek bawk a.

 Loisy leh Elizabeth te Dt.9.3.2017 &amp; 6.5.2017 ah te mutpui anga min lo sawi hi ka thin chu a rim khawp a, nupui nei lai ka nih bakah Nurse dang te chunga senior-na hmang sual anga min chhuah hmiah mai hi a na ka ti a, mahse heng Nurses ho hian min hmangaih lutuk a tih atang khan a rilru a kim lo tih ka hriat a vangin a thu sawi reng reng kha huat enah ka en ta lo a ni. V.lalfakzuala’n Hospital Restaurant B bula chibai ka tum che a, min be duh lo va, lehlam min hawi san a tang khan min hua tih ka hria a han ti zel phei chu, chutiang engmah ka lo hre ve der si lo va, mi rilru buai tak a nih zia ka hriat a vangin a thu sawi chu huat tinah ka tin ta lo a ni.CID office ah hian a tirah chuan mi pangngai emaw ka tih avangin ka thin a rim hman hle a, kut thlak hial pawh ka chak a, mahse han kawm rei deuh hnuah chuan a nuihzat thlak ta hle zawk a ni.CID Office ah hian that akin min lo dawngsawng a, Pu Faka pawh Pu Maliabna emaw CID Staff dangten mawi lo taka an tawngkhum emaw vauna leh kutthlak a awm loa. Office chu buaina dang a awm zui tawh pawh ring loin hlim tak in ka chhuahsan a ni.

 Hetianga min ti buai nawn leh zel phei hi chu a ngei awm ta riau mai a, dik lo taka min puhna hi Court lamah zual ko ve mai pawh ka duh hial a ni.

Recorded by:

**(PC LIANSIAMPUII)**

Dy.Superintendent of Police

CID (SB), Aizawl

****STATEMENT OF SI J.H CHUNGLIANTHANGA, CID (SB)****

****MIZORAM, AIZAWL****

 Ka hming leh ka nihna chu a chunga tar lan ang hi a ni. Reference order No. MSB/CB/B-61/40 dt.16.1.2018 angin Hminga Pa in ti mi pakhatin President of India hnena lehkha a thawn chungchanga enquiry tih a ni a. Superior officer te instruction angin Synod Hospital, Durtlang ah enquiry tih hmasak a ni a, chumi zawh chuan letter a hming lo lang Pu V.Lalfakzuala chu dan an ang taka thuzawh fiah a ni.

 Durtlang Hospital official te hnen atanga thu dawn danin Pu V.Lalfakzuala tih chu Dt.23/12/2010 leh 17/8/2016 ah te an In-Patient a nih thu leh Pum lam tha lo avanga enkawl an nih thu te hriat a ni a. A mah lo enkawl tute- Loisy, Elizabethi, Tetei, Tei, Estheri leh Ruthi te ho zawng zawng pawh kawm chian vek niin Hminga Pa in ti a puhna Sex hmangkhaw lo anga a sawi angin thil engmah a thlen loh thu hriat chhuah vek a ni.

 Patient file atanga a lan danin V.Lalfakzuala chu Govt.Complex a cheng a nih thu leh Sub- Inspector of Police atanga Rilru lam buai avanga kum 2015 a Voluntary a pension ta a nih thu te hriat a ni leh ta zel a. A phone number leh a chanchin te 3IR Bn lam zawh fiah a nih hnuah Pu Faka chu CID(SB),Office ah leng tura sawm a ni a. Lo kal mai tuma anga a in sawi hnuah, chhuanlam chi hrang hrang siamin a pha kual a, summon min pek loh chuan ka rawn kal thei lo vang tih te,CID ten in duh duh a koh ngawt thei ka ni lo tiin chapo tak takin a tawng bawk a. Nang mahin fel takin office-ah lo kal la, rawn in man mual pho ngai lovin tia kan sawi pawh a, a duh tlat loh a vangin DySp field Pu Lalbiakzauva hmingin Summon serve a ni ta a.

 Superior officer te instruction leh Zonuam Outpost te puihna in Pu Faka chu a inah zuk pick up a ni a, Zonuam Outpost ah hian hruai niin Indentification of Hand writing atan a handwriting specimen lak a ni a, he mi hnu hian Pu te instruction angin SP, CID(SB) office lamah hruai chhoh a ni leh ta a ni. Summon paper a tarlan Cr.PC 91/160 ang ngei hian Pu Faka chu kan Investigation thila thu zawh fiah a ngaih avangin Field roomah chuan thuzawh fiah a ni a. A nupui a uire thu te, Durtlang nurses- Loisy, Elizabethi, Tetei ten an hmangaih zia leh an la duh zia te a sawi vak a, Johna’n a tih buai avanga “Bye bye forever” a tih tak thu te a sawi bawk a ni. Thu zawh fiah a nih lai han CID staff lam atangin tawngkam mawi lo emaw in vauna awki emaw kut thlak emaw a awm lo va Rilru lama buai a ni tih a hriat tak em avangin thui tak kal puia investigation tih vak tur a awm ta lo va.

 CID(SB)Field officer, Pu Faka kawmtu te zawng zawng pawhin, a thu sawi dan phung tam takah rilru buaina nei tih min hriat pui vek a vangin enquiry pawh chu kan zo fel niah kan ngai ta mai a. Hetih laia, Male nurse Joseph Lalnunmawia office a koh pawh chuan, Pu Faka puhna chu a nih loh zia te, Nurse mutpui anga a sawi nite hian a duty loh thu te leh Nupui pawmlai nei a nih avanga thil zahthlak a nih thu te a sawi vek a. Josepha hi a tir lamah thinrim hle mah se a mah puhtu chu rilru lama kim lohna nei a nih zia Medical mi a nih angin a hre thiam ve ta mai a, a hnu lamah phei chuan a khawngaih letling ta zawk hial a ni.

 Pu Faka hian dik lo taka midang a puh te – Durtlang Nurses te, Male nurse te leh Hospital hotute hnenah ngaih dam kan dil sak ta nghe nghe a. An ni chuan a hming chhiat thlak an tiin, Hospital mualphona ah an lo ngai hman hial a, dik lo taka puhtu hi khin let ve an duh hial hman a ni. Mahse, mi rilru buai thil tih a nih thu kan sawi tak a vangin engmah action an la ve ta lo a ni.

 He mi ni 18.1.2018 tlai lamah chuan Pu V.Lalfakzuala chu Office atang chuan engmah lungawi lohna awm lovin kan haw tir ta a, enquiry report pawh buatsaih nghal niin DySp field hnenah ka submit ta a ni. Hetiang tak mai a, Pu V.Lalfakzuala mi rilru buai, an khawtlang leh NGOs te pawhin rilru kim lova an hriat mi pakahtin Police officers te min ti buai em em mai hi a mak ka ti khawp mai.

Recorded By:

**(PC LIANSIAMPUII)**

Dy.Superintendent of Police

CID(SB) Aizawl