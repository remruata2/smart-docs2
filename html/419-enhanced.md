****Lalhmingthanga Sanate, Founder President, HPC(D) biakna atanga information point pawimawh deuh te****

1. HPC(D) Ropuia faction te training na hmun thin chu Kangrengdawr, Tuiruang kam, Kani, Mizoram atanga hla vaklo ani thin a, tunah tak hian an hmang lova, Kangrengdawr leh Patpuihmun inkar ah camp mumal tak an neih ka ring.

2. Ropuia faction leh Army ten SoO an hmang mek a, keinin kan hmang ve lo. Non-violence a kal kan nih avangin kan thlahlel lova, kan ngai serious lo.

3. KNO Umbrella hnuaia awm tuma Deed of Agreement ka lo draft avang khan Ropuia leh a pawlten an mahni rawn lovah min puh nan an hmang, draft chauh ani, signed ala awm lo. Tun thlengin KNO Umbrella ah kan la awmlo.

4. UPF Umbrella zawm thar an awm kan hre lo. Paihte dominate an ni a, miin an ngaina lo, zawm thar tur an awm mai lovang.

5. H. Zosangbera hi nihna/chanvo nei a intih lar duh hrim hrim ani. Policy leh programme ngainat vanga HPC(D) rawn zawm ani lova, mi kheuhbeuh tak, MNF party ah pawh tuitla tawh lo ani. Ropuia hi sum ngainat vanga pawisak nei vak lova chet duh mi ani. Manipur MLA General Election apiangin Individual Candidate te hnenah mipui/vote hum teuh anga insawi a, pawisa dil ching ani. Tun last election pawh khan Saikawt bial a candidate pakhat Lalbawih an tih hnen atangin Rs.30 lakhs a dawng niin an sawi. Midang pawh bum in a dil tho ang tih ka ring.

6. Hmar Inpui hian Ropuia/Sangbera leh a pawl te hi Hnam Sipai angah an pawm mai lovang. Kei pawhin ka thlir reng a, mipui 80% thlawpna kan nei zawk a. Hmar Inpui hruaitute hi senior officer retired fel tak tak an ni ve hlawm a, hemi te pahnih khawsazia hi an hrechiang a, an ngaina lo tih ka hria.

7. Kan inhumhimna tur arms &amp; ammns. min chhuhsak zawnga Ropuia leh a naute khawsakna leh kan naute pahnih an thah tawh dan te kan hre reng. Hmar Inpui hovin unau karah thisen chhuahna leh buaina siam loh nise tia an hmalak dan kan ngaichang zel a, hemi pawisa lova an chet zui zel chuan kan chet ve hun chu a awm dawn chiang.

8. Ropuia leh Zosangbera man an nih theih nan a tul chuan engtik lai pawhin kan inhuam. Keini pawhin manin kan hlan thei hial ang che u (Ropuia hian a unau pakhat chu Hmarkhawlien ah ram leisakin in an sa a, thla tin a rawn tlawh a, chawlhkar hnih te a cham thin). Kan duh a thu ani mai.

9. Kan confirm lo nain, Tuikuk tlangval engemawzat chu ZRA in training an pe tih information ka hria. Kan lo ngaihven ang. Remchang an hmuh chuan Ropuia te hian an be tha thei bawk. Kum 3 kalta khan kan hriatpuina in Ropuia hian kan silai tha vaklo 5, Tuikuk hnenah a hralh a, a man chu ngawi rengin ama tan alo hmang vek, kan naute ngaihdan pawh a ni vaklo.

10. Norbar Sanate@ B.Zara Hmar leh Chawngthavunga Sungte@ CT. Sungte te hian nihna leh chanvo nei chuang lovin Ropuia leh a pawlte an tanpui nasa.

11. H. Zosangbera hian mahni intihlar(popular) nan Mizoram leh mipuite chungah thil thalo tak, incident pawh a siam duh ang. A beisei angin mipuiin an thlawp si lova, a mangang ve khawp mai.

12. Pathian zarah kan dam fel ang a (Jaundice in a damlo mek a), hmaichhan ah ngei kan la inbe dawn nia.

Maruata

23.5.2012