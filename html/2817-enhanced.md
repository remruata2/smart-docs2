****SAIPHAI AREA CHHUNGA HPCD/MBDA INCHHAL TE CHET DAN LEH POLICE TEN AN MAN DAN CHUNGCHANG****

  HPC(D) Founder President Lalhmingthanga Sanate hi Mizoram Sorkar leh HPC(D) ten kum 2018 a inremna (Peace Accord) Signed a nih pawh a lo chhuak ve duh lo tun thlenga kaihhruai tlem te nei a la awm a ni a, Hmarkhawlian Cachar, Assam ah a nupui fanau te nen tun thlengin an la awm a ni.

  Kum 2021 December thla lai hawl khan a pawl HPC(D) a mi ni thin Army Chief hlui RC Singson @ Ramchanlova, a nupui fanau te nena Thenzawl, Mizoram a awm chu mobile hmanga be pawp in Assam leh Mizoram ramri chungchangah hmalakna tur a awm thu leh, chu hma la tur a tan chuan HPC(D) hming ni lo hming dang, "Mizoram Border Defence Army"(MBDA) a phuah tawh thu hrilh in a awm na Hmarkhawlian ah chhuk thla vat turin a hrilh ta a ni.

  Lalhmingthanga Sanate in a kohna ang chuan RC Singson chu Dt.15.1.2021 a Sumo in Hmarkhawlian lam pan chuan a chhuk ta a, hemi ni vek hian Hmarkhawlian chu a thleng a Lalhmingthanga Sanate te In ah a awm ve nghal a, ni thum a awm a, chumi chhung chuan an hma lak dan tur te an sawi dun ta a ni.

  Lalhmingthanga Sanate chuan Assam leh Mizoram ramri chungchang ah hma lak a tul thu Mizoram lama Action Committee te nen pawh an sawi ho thin thu a lo hrilh. (Action Committee te hi tu te nge hriat a ni lo). Chu mi a hma la tur chuan HPC(D) hminga hma lak erawh a remchang dawn lova, chuvang in "Mizoram Border Defence Army"(MBDA) hming in hma lak tur a ni dawn a, he pawl ah hian RC Singson @ Ramchanlova Singson chu ho tu ber Commissioner/Commander-in-chief a nih tur thu leh a hnuai ah Commander dang Lalngaisanga @ Sangtea chu Saiphai area Command tu a ni ang a, John Lalhmangaihsanga NC Hills lam mi chu Tuiruang dung Commander a nih tur thu leh volunteer dang pawh an awm thu a hrilh.

 MBDA in hma a lak hmasak dan tur chu hetiang hi a ni ang :-

 (i) Assam leh Mizoram ramri a duty Assam Police te hi kah phawt tur a ni  anga, Ramri hnaih a Vai(non-mizo) awm te hi tih thaih/vau an ni bawk ang.

 (ii) Silai leh a mu tam zawk ngaihtuah phawt a tul ang.

 (iii) Silai leh a mu te chu NSCN(IM) hnen a tang in lei tum tur a ni.

 (iv) Silai leh a mu leina tur pawisa neih phawt a ngai a, chumi tur chuan  Saiphai leh a chhehvel a vai te hnenah pawisa (Donation) khawn phawt tur a ni.

 Heng hma lak dan tur hrang hrang te an sawi chhung hian Lalhmingthanga Sanate chuan HPC(D) in Silai an kawl sa leh an neih mek chu an Cadre zinga pakhat Rorelsanga @ Rela of Lungthulian Manipur chu a va lak tir a, a ma chenna inah Rorela chuan rawn phur in a vai in AK-47=10 leh .32 Pistol=1(pakhat) chu RC Singsona chu a entir ta a ni.

 Tihtur leh sawi tur tul te an sawi hnu in RC Singsona chuan an Cadre zinga mi pahnih te hruai in Dt.18&amp;19.12.2021 khan Hmarkhawlian a tang in Saiphai lam pan in an lo chho leh ta a, he tah hian Pistol .32 = 1 chu a rawn keng chho nghal a, Silai lian erawh a rawn keng lo.

 Saiphai an thlen hmu hian a thian te pahnih Biaka leh Sisiama te chuan Hmarkhawlian pan in an kirsan leh ta a, a mah in ni 2/3 a cham hnu ah Sangtea (Lalngaisanga) chuan a rawn fin ve ta a ni. Sangtea nen chuan Donation khawn dan tur te an sawi dun a, Saiphai leh Saipum lam a vai (non-mizo) an mahni support tu Jamala leh Basira te nen chuan inhmukhawm in "Demand Letter" pek dan tur te an rel fel hnu ah, Saiphai leh Chemphai Area a vai, leilet hnathawk a awmchilh tu te hnen ah chuan 25/26 December 2021 vel khan Saiphai area lamah Demand letter chu an sem ta a, 23/24 December 2021 vel khan Chemphai area ah an sem hmasa phawt a ni.

 Hetianga Donation demand letter an sem tih Police ten an hre chhuak tih an hriat veleh hian khawchhungah pawh awm tha ngam lovin ramhnuai ah leh Mauchar, Palsang khaw lamah te an biru kual a, a langsar lo ho, an zinga mi thenkhat te erawh chu khawchhungah an awm thung.

 Donation khawn tura Demand letter sem tu te chu heng mi te hi an ni.

 1. R.C. Singson @ Ramchanlova - SS Commissioner

 2. Lalngaisanga @ Sangtea - SS Commander

 3. Lalhriatzuala, Saiphai (Civil mi)

 4. Jamala(Vai) - SS Pvt. MBDA(Saipum)

 5. Basira, Civil mi (Add. hriat loh)

 6. Zodawlliana @ Dawla, Civil mi (Saiphai)

 Heng a chunga mi 6 te hian Demand letter, HPC(D) letter Head hmang in Saiphai area ah an sem kual a, he tih chhung hian .32 Pistol pakhat leh Maniature (.22 Rifle) Telescope vuah an keng kual thin.

**AN PAWISA HMUH/DAWN ZAT :**

 1. Vai leilet siam Demand letter an sem atanga an hmuh : Rs.35,000/-

 2. Saipum VC atangin Rs. 10,000/-

 3. Palsang VC atangin Rs.2,000/-

 4. Mauchar VC atangin Rs.5,000/-

 Saipum, Mauchar leh Palsang VC te hian HPC(D) chu an rilru ah a thih tawh thu an sawi rualin, MBDA anga hma la tur an nih chuan Ramri Issue chu thil pawimawh tak a nih avangin an mamawh ang tlem te chu an lo pui ve chauh a nih thu an hrilh.

 An pawisa dawn zawng zawng Rs.52,000/- atang hian Rs.30,000/- chu Lalhmingthanga Sanate hnenah an thawn hman a, a bak chu a tul angin an hmang ve a ni hetiang in :-

 1. Lalhriatzuala Nupui Saiphai hnenah Rs.3,000/-

 2. Lalngaisanga(Sangtea) Nupui Saipum Rs.1,000/-

 3. Zodawlliana @ Dawla Saiphai Buhfai Bag 1

 4. Liankhawlala @ Liana Saiphai Buhfai Bag 1

 A bak zawng chu an mahni in an hmang.

**MAN (ARREST AN NIH DAN :**

 Dt. 25.1.2022 hian RC Singson leh a naute Lalngaisanga @ Sangtea, Jamala leh Basira te chuan an demand letter sem te Saiphai area Phailianzau a mi chu khawnkhawm tul an tih thu sawi in Liankhawlala @ Liana of Saiphai, Saipum Road te Inah inhmu khawm in Saiphai a an mi hman thin te, Lalhriatzuala leh Sunday Lalrinsanga te chu Liankhawlala In ah chuan ko chho in, pawisa lakkhawm dan tur an sawi ho ta a ni. He tah hian Zu te an in rui hmasa phawt a, Silai AK 47=1 leh .32 Pistol=1 an keng a, khawthim tantirh ah Phailianzau lam pan chuan an kal ta a ni. Phailianzau a kal te hi mi panga(5) Lalngaisanga ho an ni a, chung te chu

 1. Lalngaisanga @Sangtea, Commander, MBDA

 2. Jamala, SS Pvt. MBDA Saipum

 3. Basira, Civil mi (Add. not known)

 4. Lalhriatzuala, Civil, Saiphai

 5. Sunday Lalrinsanga, Civil, Saiphai

 An commander-in-chief RC Singson chu hetah hian a kal ve lo ni in hriat a ni. (RC Singson a kal ve lo tih hriatpui tu te :-

 1. Zodawlliana @ Dawla

 2. Liankhawlala @ Liana

**AN SILAI KEN AK-47 LEH .32 AN NEIHNA**

 An Demand letter te bawhzui tura an tih fel hnu ah Silai an mamawh dawn tih an hriat avangin RC Singson C-in-C chuan Lalngaisanga leh Jamala te chu Lalhmingthanga Sanate President HPC(D) hnenah tirin AK-47 hi an zuk la a ni. Pistol .32 hi chu amah RC Singsona rawn ken chhoh sa tawh a ni.

 Lalngaisanga leh a ho ten Phailianzau vai ho awmna an thlen hian vai te hnenah an pawisa phut chu In hnih (Vai-2) te hnen ah an dil fel hnu in, In pathumna an lut fel chiah tih in he mi hmun a vai awm ho chu an tlankhawm ta chiam a, Lalngaisanga leh a ho te chu an rawn bei ta a, Ngaisang@ Sangtea hian a AK-47 ken chu a hmet kau a, mahse kap puak ngam lovin Pistol kengtu Jamala nen Basira nen chuan ramhnuai lam ah an tlan chhe ta a, he tih lai hian Sunday Lalrinsanga leh Lalhriatzuala te zurui chu tlan chhe ve thei lovin vai ho chuan, kut an thlak nual a, he tih lai hian Saiphai O/C leh a ho te an lo thleng ve a, Lalhriatzuala leh Sunday Lalrinsanga te chu an man ta a ni (Ref. Vairengte PS C/No.3/2022 u/s 395 IPC r/w 25(1A) Arms Act) hmangin Case Registered an ni a, Dt.29.1.2022 ah Kolasib District Jail ah dah luh an ni )

 Lalngaisanga @ Sangtea chuan a silai AK-47 Megazine -1 pawh a ti tla a, Police te hian Megazine -1 leh a mu - 4 nos bak ah Mobile Phone -4 leh Maniature mu(.22) -3 an man(seized) tel bawk.

**RC SINGSONA ARREST ANIH DAN**

 Dt.25.1.2022 zan a phaizau a vai ho hnena pawisa la tura Lalngaisanga leh midang -4 te an liam hnu hian RC Singson chu khawchhung Saiphai ah riak ngam lovin Saiphai khawdai ramhnuai ah a riak a, Sangtea hnen a tang in an chanchin te a hriat hnu ah vai motor in dt. 26.1.2022 zingkar ah Chhimluang Village-via-Bilkhawthlir pan in a chhuak a, Chhimluang ah zan a riak a, a tuk dt. 27.1.2022 ah a pu Lalhmingthanga Sanate hnen a tang in Phone Call a dawng a, SDPO Vairengte hnenah chhuk tur leh thil awm dan sawipui tur in leh, SDPO pawh engkim a hrilhfiah tawh thu Lalhmingthanga Sanate chuan RC Singsona hi a hrilh a, Chutiang chuan SDPO hmu tur chuan a chhuk ta a, chu ve leh man (Arrest) ve nghal a ni ta a ni. (SDPO Vairengte leh Lalhmingthanga Sanate te hi direct a inbia ni lovin, Saiphai VC member Lalthlirliana kaltlanga in bia an ni)

**RC SINGSON LEH A HOTE BIHRUK NA (HIDE-OUT)**

 Saiphai leh a chheh vel a an awm chhung hian, Ramhnuai ah Camp nghet an nei lova, Tuirial dung ah thlam hlui leh Sangha man tu te buk ah an riak kual a, a chang in Saipum leh Mauchar khua ah an riak ru thin.

**MBDA ANGA SILAI(ARMS) AN KAWL**

 1. AK-47  =  1 no.

 2. .32 Pistol =  1 no.

 3. Maniature .22 Rifle = 1 no.

 4. SBBL Gun = 3 nos.

 An maniature kawl hi Telescope vuah a ni a, an vah kual na ah Saiphai leh Chawnpui inkar Leilet kamah an thukru a, an letter head te nen, an thuhruk na atangin a la tu hriat loh in a bo.

 Letter Head (HPC(D) Gen Hqrs Sinlung) tih hi Hmarkhawlian atangin Lalhmingthanga Sanate in a ken tir a ni.

**HPC(D) HMINGTEA(LALHMINGTHANGA SANATE) FACTION CADRE STRENGTH HRIAT THEIH CHIN**

 1. Lalhmingthanga Sanate, President, Hmarkhawlian

 2. RC Singso @ Ramchanlova, Commissioner - Thenzawl, Mizoram

 3. Lalhlawhtlinga - Finance i/c Khawlian, Mizoram

 4. Lalhuapvela - Finance Secy, Sartuinek, MNP

 5. Rorelsanga, SS Pvt. Lungthulian, Manipur

 6. Lalhmingthaa SS Pvt., Vairengte

 7. David Gangte SS Pvt., (Add. hriat loh)

 8.  Biaka (Full name &amp; Add. hriat loh)

 9. Sisiama (Full name &amp; Add. hriat loh)

 10. Lalngaisanga @ Sangtea, SS Sgt., Commdr. Saiphai Area

 11. John Lalngaisanga, SS Sgt., Comdr., Tuiruang Area

**KHAIKHAWM NA (CONCLUSION)**

 He pawl " Mizoram Border Defence Army" (MBDA) hi pawl phuah chawp, Lalhmingthanga Sanate HPC(D) President in a vuah chawp, Cadres pawh engzat mah awm lo, Actives Cadres chu RC Sanga @ RC Singson a leh Lalngaisanga @ Sangtea te chauh hi an ni a, member/volunteer recruitment tih chu an tum mek a, Hmarkhawlian a tang in Lalhmingthanga Sanate hian a control ni in a langa, HPC(D) zinga mi Biaka leh Sisiama te chauh khi operation an neihna Saiphai area thleng ve te an ni a, a bak chu civil mi mizo leh vai an sawm chawp te an ni.

 An thil tum ber a an sawi dan in, Silai leh a mu man tur tuak chhuah a, an indaih tawk an hmuh hun ah, Assam Police ramri a duty te chu kah an tum ni in an in sawi. Kum 2021 a Saihapui 'V' leh Assam ram inpawhna Lei(Bridge) bula Bomb tih puah leh a puak lo (Missfired) an chhar te kha Lalngaisanga @ Sangtea leh a thian te tihpuah leh an kam a nih thu an mahni hian an sawi a, he tih lai hi ZDA(Zoram Defence Army) an lo invuah tawh thu an sawi bawk.

 He pawl MBDA ah hian mi pangngai a chhiar tlak tumah an awm lova, an hmalak tum dan hi thil chenfakawm leh Mizoram tana thatpui na tur thil ruahman na mumal engmah a awm lova, pawisa hmuh theih nan chhuanlam ah, pawl hming hi Lalhmingthanga Sanate hian a hmang in a ma hmathat nan mai heng mi te hi a chhawr ni in a lang.