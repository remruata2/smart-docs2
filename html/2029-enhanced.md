****STATEMENT OF LALRINAWMA CHORKHY****

|  | **NAME** | **:**  | **LALRINAWMA CHORKHY@CHORK** |
| --- | --- | --- | --- |
|  | **AGE** | **:**  | **36 yrs.** |
|  | **DATE OF BIRTH** | **:** | **1st Nov, 1974 at Tuipuibari**  |
|  | **FATHER'S NAME** | **:** | **Santomoni(L)**  |
|  | **NATIVE VILLAGE** | **:**  | **Tuipuibari-I, Mamit Dist.** |
|  | **PRESENT ADDRESS** | **:**  | **Harangajao, NC. Hills** |
|  | **EDN. QUALIFICATION** | **:**  | **PU(Science) from Pachhunga University College, Aizawl** |
|  | **MARITAL STATUS** | **:**  | **Single** |
|  | **OCCUPATION** | **:** | **DHD Cadre/Bru Gang Cadre**  |
|  | **DESCRIPTIVE ROLL:-** |  |  |
|        | **Height** **Eyes** **Hair** **Built** **Identification Mark** | **:** **:** **:** **:** **:** | **5'5"** **Brown** **Short & Black** **Slim** **Scar on the right eyebrow/Scar on the right arm** |
|  | **FAMILY MEMBERS:-** |  |  |
|  | **Father** **Mother** **Brothers**   **Sisters**  | **:** **:**    **:**   | **Santomoni(L), Tuipuibari** **Rajrung, Tuipuibari** **1) Lalrinthanga, Inspr., Legal Metrology Deptt., Zemabawk** **2) Thanmawia, Tuipuibari/Tumpanglui** **3) Tlangkhuma, Tuipuibari/Tumpanglui** **1) Zoluti, W/o Phwhsadu, Tuipuibari** **2) Malsawmi, W/o Rinthara, Vanbawng** **3) Lalduhawmi, W/o Biakmawia, Damparengpui**   |
|  | **LANGUAGE KNOWN** | **:** | **Bru, Hindi, English, Dimasa, Mizo** |


**BRIEF HISTORY:**

**A chunga tarlan hi ka pian leh murna leh ka particulars tlangpui chu a ni e.**

**Kum 1977-1985 thleng hi ka nu leh pate bulah awmin Tuipuibari ah Class-IV thleng ka zir a, 1986 ah hian Salem Boarding School, Damparengpui ah Class-V ka zir a, 1987 atanga 1990 thleng hian ka u Lalrinthanga, Inspr. of Legal Metrology Deptt., Zemabawk ami hnenah awmin Class-X thleng ka zir a, 1991 atanga 1996 thleng hian Pu K.Lalzawmliana, Forester, chutih hun laia Tuipuibari post ami chenna, Dawrpui ah khawsain B.Sc-III yr. thleng Pachhunga University College, Aizawl ah ka zir a, lehkha hi zir chhunzawm tawh lovin 1996 atanga 1999 chhung hian kan thiante nen Zampui Hills, Tripura atanga thingzai te phur chhuakin Aizawl ah kan hralh thin a ni.**

**Kum 2000 kum hian TIDAL Company hnuaiah Medical Representative in ka inhlawh ve zawk a, sales a thatloh avangin lawmman/hlawh a tha hleithei lova, company lam pawh an in withdraw tak avangin ka thawk chhunzawm ta lo ani. Kum 2001-2003 chhung hian hnathawh bik em em pawh nei lovin Pu Zawma of Dawrpui hnenah ka awm a, 2003-2008 chhung hian kan khua Tuipuibari ah haw thla lehin lo te neiin ka khawsa a ni.**

**February 2009 atang hian Vanlalfela of Tuirum sawmna angin Dima Halam Daogah(DHD) cadre zawm turin Harangajao, NC Hills ah ka chhukthla a, Vanlalfela hi chuan 2006 atang khan DHD cadre hi alo zawm tawh a, physical training te zawm ve nghalin thla thum kan training a, hetih chhung hian Joot Drill deuh chauh kan training a, weapons handling leh arms firing kan nei ngai lova, DHD leh Indian Army te hian Suspension of Operation an neih mek avangin weapons training leh firing lo neih hi a remchanglo niin a lang. DHD cadre hi mi 1000 vel kan ni a, instructor leh a kaihruaitu zawng zawng pawh Dimasa hnam vek an ni a, kan Chairman pawh Dilip Nunisa a ni.**

**September 2009 khan Rajmoni Meska, South Tripura lam mi chuan tawng a thiam tawk loh avangin ZRA camp, Songtal, Manipur ah hruai turin min ngen a, a hmun kan han thlen chuan Bru zing ami ve bawk Thomas, Max leh Jora te an lo awm tawh sa a, haw lehna mai tura pawisa ka neihloh avangin thla khat leh a chanve zet ka awm a, hetih chhung hian Joot Drill te pawh ka training ve nghal bawk. Rajmoni leh Thomas hi chu a hma pawha an lo kal tawh avangin an tlangnel sa hle a ni. Thla khat leh a chanve ka awm hnu chuan Thomas an Rs.3000/- kal man senso atan min pe a, DHD Camp, Harangajao ka pan leh ta a ni.**

**PAWL DIN CHUNGCHANG:**

**Thomas hian nikum 2010 Christmas kha DHD camp, Harangajao ah a rawn hmang a, Vanlalfela'n alo mikhual a, hemi tum hian khawlaia kan titi ho naah pawl din tha kan tih thu leh pawl hming turte kan rawt khawm a, chung zingah chuan United Liberation Army(ULA), People Federal Front(PFF), Bru Federal Army(BFA) leh United Liberation Front of Bru(ULFB) tihte kan rawt chhuak a, amaherawhchu thutlukna engmah siam lovin Thomas hian midang rawn zau deuh a, thutlukna chu ama kuta awmtir a duh a, tun hnua ka hriat leh danin Peoples Federal Front(PFF) tih hi an lo thlang ta niin ka hria. Vanlalfela leh kei hi chuan DHD cadres kan nih anga kan rank neihlai kan chhawm zel mai turah kan ngai a, Vanlalfela ai hian Thomas hi ranking/designation ah hniam zawk mahse thuneitu sang zawk chu ala ni zui zel ta tho ani.**

**Thomas hian kan pawl inkaihhruaina dan leh hrai mumal tak kan la neihloh avangin DHD ho hmanlai chu entawna siam turin min ti a, Mizoram map pawh min pe in hetatang hian Demand Area pawh mumal taka siam turin min ti a, Tlabung Dinthar, Lunglei Dist. atanga Hriphaw, Mamit Dist. thlenga rin thla in map siam tur leh Autonomous District Council phut leh turin declaration siam kan tum a ni.**

**ARMS HOLDING:**

**Peoples Federal Front(PFF) cadres te camp/operating area ah hian ka la kal ve chiah loh avangin weapons an neihdan kimchang hi ka hre lova, amaherawhchu heng a hnuaia mite hi an nei ngei niin Thomas hian December 2010 khan min hrilh.**

**1. M-16 Rifle - 1**

**2. AK-47 Rifle - 3**

**3. G2 Rifle - 1**

**4. 9mm Carbine - 1**

**5. Pistol (local made) - 2**

****LIST OF KNOWN CADRES OF PEOPLES FEDERAL FRONT(PFF)****

|  | **S/S Comdr.-in-Chief Rajmoni** |
| --- | --- |
|  | **S/S Dy.Comdr.-in-Chief Henry (now in CJ)** |
|  | **S/S Lt. Vanlalfela of Tuirum(on bail)** |
|  | **S/S 2nd Lt. Thomas** |
|  | **S/S Sgt. Durnojoy@Keiya of Naisingpara** |
|  | **S/S Sgt. Chusarai@Gureng of Naisingpara** |
|  | **S/S Sgt. Lalrinawma Chorkhy@Chork (arrested on 6.7.2011)** |
|  | **S/S Cpl. Bura@Bidipa** |
|  | **S/S L/Cpl. Tauching** |
|  | **S/S L/Cpl. Moilau** |
|  | **S/S L/Cpl. Lingdang of Nigli** |
|  | **S/S L/Cpl. Valtea** |
|  | **S/S L/Cpl. Mokrodo of Omorpur, South Tripura** |
|  | **S/S L/Cpl. Max (now in ZRA Camp, Songtal** |
|  | **S/S Pte. Jora** |
|  | **S/S Pte. Malai** |
|  | **S/S Pte. Kplai** |
|  | **S/S Pte. Khubang** |
|  | **S/S Pte. Raijaw of Naisingpara** |
|  | **S/S Pte. Khaphuih** |
|  | **S/S Pte. Chhandama of Naisingpara** |
|  | **S/S Pte. Moisoh** |
|  | **S/S Pte. Thangi** |
|  | **S/S Pte. Rooney** |
|  | **S/S Pte. Bikram** |
|  | **S/S Pte. Taukha of Bokapha, South Tripura** |
|  | **S/S Pte. Brukesh** |


**Sl.No. 13 to 19 te hi ZRA Camp, Songtal atanga training chhuak tawhte an ni.**

**HIDE OUT:**

**PFF hian awmhmun nghet(permanent) kan nei lova, North Tripura a Monkhuih tlang vel leh Assam chhunga Nigli area velah kan kal kual deuh ber thin a, Silpauline te zar chawpin kan insawn deuh reng thin ani.**

**SOURCE OF FUND:**

**PFF te hian regular a sum hmuhna an nei lova, a chunga tarlan an operating area a cheng leilet neitute, rubber plantation neitute hnenah kum tina Rs.150/- emaw buh tin khat te emawin an khawn thin a, an operating area a non-Mizo truck driver lokal remchang te hnenah tihluihna in donation an khawn bawk thin, hei bakah hian Bru hnam zinga mi challang deuh leh politician, MLA thleng pawhin donation an khawn thin niin hriat a ni.**

**PFF cadre anga tarlan tak Sl.No.3,6,21,22 leh 23 te hi DHD cadre nilai tho an nih avangin a tul anih chuan inhumhim nan DHD Camp, Harangajao ah pawh khawsa ve thei tho an ni a, thlatin pocket money atan Rs.500/- to Rs.1000/- an dawn thin bakah ni 15 vel leave anga an kal chhungin Rs.2000/- to Rs.3000/- te DHD atangin an dawng thin bawk.**

**Q. Thomas hian computer a lei kha khawiah nge a dah a, tunge operator?**

**= Computer a lei leh a dahna tur awm ang hi hriat ka nei lova, an lei anih pawhin an operating area bul hnaia khaw chhungah an dah maiin a rinawm a, tuna a naute zingah tumah computer thiam an awm ka hre lo.**

**Q. Pendrive a in document zawng zawng kha khawnge a awm?**

**= Pendrive chu Thomas hian a lei ngei a, document engmah la awm lovin aman a kawl a, Harangajao ka kir leh hunah map te, declaration te, demand te mumal taka ka siam peih hnuah a vawnthatna tur atana a lo lei lawk a ni.**

**Thomas hian ramhnuaia hman theih tur generator zangkhai deuh a duh thu leh engzat man nge tih zawt turin Silchar a kan awm lai hian min rawn chah a, pawisa kan neih lawk loh avangin a man pawh kan zawt ta lo.**

****

**Q. DHD cadre hi mi 1000 vel lai niin i insawi a, weapon/arms hi engzat nge in neih ang? Tute nge in hotute?**

**= DHD camp hi hmun nga laiah a awm avangin kan intlawhpawh lovin kan inhre lo hle a, keini hi Group No.3 camp ah kan awm a, cadre 184 vel awmin, kan camp Comdr. chu Capt. Phaijen a ni. Ani hnuaiah hian officer 2/3 vel an awm ve a, camp pawn lamah an family te nen an khawsak thin avangin kan hmu khat hle. Kan camp ah hian arms chi hrang hrang 40/50 vel chu awm turah ka ngai a, Arm Kote ah dahin Indian Army in an enkawl tlat avangin keini pawhin kan va hmuhpui phak lova, tumahin an keng chhuak ngailo bawk.**

**Q. Engvanga DHD Camp, Hrangajao hi tunhnaia rawn chhuahsan nge i nih? Thomas nen engtik nge in inhmuh hnuhnun ber? Silchar ah khan Edwin Jatiham nen hian enge in tih?**

**= Naisingpara Bru Refugee Camp a awm mek ka cousin fanu a boral avangin tlawh ve ka duh a, 25.6.2011 khan Haranngajao chhuahsanin Naisingpara ka thleng a, hetah hian 26th June - 1st July thleng ka cham a, hetih chhung hian ka thianpa Edwin Jatiham Chorkhy pawh hmuin kan inkawm a, ani pawhin Harangajao ah pemin DHD cadre zawm ve mai a duh thu te a sawi a kan inthurual ta zel ani. Tichuan, 2nd July ah Edwin Jatiham hian Harangajao pan tur chuan min zui a, Darmanagar ah kan riak a, heta kan awm lai hian Thomas an min rawn phone a, amah chu Katticherra, Assam a hmu tur leh thil pawimawh te sawi turin min rawn chah a, 3rd July zingah Darmanagar chhuahsanin Thomas chu kan va hmu ta a ni. Thomas chuan kan pawl PFF thiltum leh demand te, declaration te siam tura min chahin Mizoram map pawh min pe nghal a, hetatang hian demand area map siam turin min ti bawk a. Pawl inkaihhruaina dan leh hrai te chu DHD te hmanlai en mai turin min ti bawk a, kan inpeihfel hnuah documents te chu ama hnena hlan leh turin min ti ani. Hemi hnu hian Jatiham nen hian Katlicherra chhuahsanin Hailakandi ah kan riak phei a(3.7.11), a tuk 4.7.11 khan Hailakandi atangin Silchar ah kan riak phei a, a tuk 5.7.11 ah hotel ah kan hahchawl a, a tuk 6.7.11@2:00am vel khan kan thlenna hotel Kalpataru ah Police in min rawn man/hruai ta ani.**