**Statement of Rosanga S/o Zasanga(L) of Saipum**

| Name | : | Rosanga @ Sanga @ Rova |
| --- | --- | --- |
| Father's Name | : | Zasanga Bawitlung (L) |
| Mother's Name | : | Hriati (L) |
| Age | : | 33 yrs |
| Date of Birth | : | 1976 |
| Place of Birth | : | Tahan, Burma |
| Hnam hming clan/sub Tribe | : | Bawitlung |
| Education | : | Nil |
| Occupation | : | Cultivator |
| Martial Status | : | Married with Vanlalruati of Saipum |
| Language spoken | : | Mizo, Hmar, Little Bengali |
| Height | : | 5'4" |
| Identification Mark | : | Permanent dislocation of right wrist bone |


 Ka particular chu achung ami ang khi ani a, Kum 1976 ah Tahan ah ka piang a, naupang kum 4 mi vel chauh ka nih in ka nu Hriati chuan Champhai ah Tahan atangin min pem pui a, Champhai Zotlang ah mi in luah in min awmpui a, mahse kan pem atang a reilo te ah ka nu chuan min boral san a, ti chuan Pu Lianngura Champhai Zotlang a mi chuan min chawm ta ani, Champhai Zotlangah hian kum 10 vel kan awm hnu ah ka Pa Zasanga chuan min rawn zawng chhuak in min hruai ta a ni, ka nu leh pa te hi in nei an ni lova, falak a piang ka ni.

 Tichuan ka pa chuan a awmna khua Motluang village Cachar ah min hruai ta a, hetih lai hian ka pa chuan nupui Remkimi a lo nei tawh bawk ani. Ka pa bulah hian thla li/nga bak ka awm lo, a chhan chu ka nuhrawn Remkimi chu a sual in min ngeih vak lova, ti chuan Motluang atang chuan Tuipuibari ah Pu Ngura, Tuipuibari khua, chutihlaia Motluang a afanu te awm tlawha lo zin chu zuiin Tuipuibari ah hian ka kal ta a ni.

 Tuipuibari ah hian kum 1998 vel thleng ka awm hnu ah Saipumah kal leh in nupui Vanlaluaii D/o Thangtung nen innei in tun thlengin ka awm ta a ni. Kan nu hi nuthlawi fa 5 nei tawh ani a,kei nen chuan tunthlengin fa kan la nei lo.

 Saipum ah hian lo nei in ei ka zawng a, kum 2008 kum tawp lam khan Saichang ramah lo nei in, tuk khat chu kan lovah hian kei mah chauh in feh turin ka kal a, feh kawng Saichang lungphun piah lawk ka thlen lai zing chaw eikham dar 9:00 Am velah chuan kawng lai ah mi 2 uniform rang ha silai AK - 47 Rifle keng ve ve hi an lo awm a, an bul ka thlen chuan khawi ah nge I thlen dawn an lo ti a, min hruai ta a ni, kawngthlanga ka zuk kal chuan uniform rang ha midang pasarih silai AK-47 paruk keng leh SLR pakhat keng an lo awma, an bulah chuan ka ding reng a. An zinga pakhat ss sgt Lalbiakliana. Vairengte khua chuan ti hian inhrilh a,"Nangmah bak

tumah midang hmuh kan nei si lova, chaw eitur kan duh a, min ngaihtuah sak angai" ati a.Kei chuan lo lam hnathawh ka tul thu ka hrilh a, mahse silai te load ri rup rup chungin " Ti rawh kan tih chu i ti mai tur a ni,tin,midang

tumah hriat tir lovin nangma inah ngei haw leh la, chaw va chhum la rawn keng ang che" an ti a, mahse keimah chauh a kal chu phal leh lovin an zinga pakhat Lalsanga @ Sanga ka ruala kal turin an detail a, Pistol an paitir bawk a ni. Tichuan Sanga nen chuan kan in lam pan chuan kan in zui haw ta a, chaw te kan chhuma, chawhmeh a tan Sanga chuan Alu a lei a, Buhfai pawh ama lei a ni. Kanin peih hnu chuan tuma hriat lohin chawhmeh keng chuan kan kal a, kan chaw kente an ei zawh chuan in lamah kir leh a tlaichaw tur buatsaih leh turin min ti a, kei chuan "Kan in ah chuan a tihchi tawh loh" ka tia,mahse "I thu a ni lo" min ti zel si a, a hma ang bawk in Sanga nen bawk chuan kan haw leh ta a, in kan thlen hnu chuan Sanga chuan "Buhfai leh chawhmeh te ka lei anga tui lo chhunag rawh" a ti a, buhfai leh chawhmeh te a rawn dah hnu ah Sang chu a chhuak leh a, mahse a mah lokir leh tawh lovin an hotupa Chhunga @ Sunga zawk a lokal thung a, rawngbawl kan peih hnu chuan kan chawhmeh te chu kan fun a, Chhunga @ Sunga nen chuan kan chhuak leh ta a ni.

 Mahse midang awmna kan thlen hma, Quarry peng bul chiah kan thlen chuan silai puak ri thuai thuai kan hria a, ka hlau lutuk chu kir leh mai ka tuma, mahse Chhunga @ Sunga chuan a phal ta lova, a Pistol pai chu a phawi a, "Kal zel ang"a ti a, zinglama kan inhmuh na hmun,kan lo peng lamah chuan kan tlan dun a, mahse zinga kan in hmuhkhawmna hmun kan thlen hma in Chhunga thian te chuan min rawn umpha leh ta a ni. Kan bul an lo thlen velah hmanhmawh deuh in "Tlan rawh u, tlan rawh u" an rawn ti a, kei chu ka la ding renga, an zinga pakhat chuan "I thi duh a mi?" a ti a, tichuan Tuirial pan in kan tlanchhe tlang ta a ni. Kan tlanna lamah kan chaw leh chawhmeh ken zawng zawng pawh ka paih darh vek a ni. Zankhua a Tuirial pan a kan tlan hnu ah zing khawvar hnu ah Tuirial chu kan thleng ta a ni.

 Tuirial kan thlen veleh hian Lawng (Boat) engine nei chi pahnih a lo awmsa a, chumi chuan Dolakhal pan in kan chuang thla ta a ni.

 Dolakhal kan thlen hian an khaw hotu deuh niin ka hria, chumi in ah chuan kan lut a, vawksa te an lo siam a, chawte chu kan ei ta a ni. Dolakahal ah hian zankhat kan riak a,a tuk zing vartian ah chaw pawh ei lovin kan chhuak leh a, Chandikhal ah chawte kan ei a, chaw eikham hnu ah Kangrengdawr, Manipur ah kan phei a, reilo te khawchhungah kan chawlh hnu in ramhnuai ah kanlut leh ta a ni.

 Khawchhunga lut leh tawh lovin ni 10 chuang Kangrengdawr ramhnuai ah kan awm a,hetih chhung hian hmun dang dangah te kan vakkual reng a ni. Tin, kan chaw eitur chu khawchhung a mi ten an rawn

dah thin. Tin, Kangrengdawra karhnih vel kan awm hnu hian Vangai Range lamah insawn lehin Ngampabung khawkai ah kan awm leh a ni. Ngampabung khaw chhungah te kan lut a, tin, volunteer te pawh an rawn inthlak deuh reng bawk.

 Hetia Ngampabung khaw, ram a kan awm lai hian kumin 2009 July 23rd (23.7.2009) khan thiin ka luak a, damdawi eitur a awm bawk si lova, inlam haw min phalsak turin ka dil char chara, a tawpah chuan an Commander Chhunga @ Sunga chuan lehkah ziak min ken tir a, tichuan keimah in Vangai Range, Ngampabuang khawkai atang chuan Dt. 23.7.2009 ah ka lo chhuak ta a ni.

 Vangai Range atangin Kanguagdar ah ka riak thla a, zankhat ka riah hnu in dt 24.7.09 ah Dolakhal ka rawn thleng leh a, Pu Khumtea te inah ka riak a, heta tang hian Saipuma kan nu chu ka han chahthla a, zanhnih ka riah hnuin kan nu nen Aizawl lam panin kan lo chhuak a, dt 27.7.09 vel khan Aizawl kan lo thleng a, Ramhlunah kan nu chhungte hnenah kan innghat ta a ni.

 Aizawlah hian kar khat chuang kan cham hnu ah vawin dt 7.8.2009 hian CID (SB) office ah ka rawn in report ta a ni.

1. I feh kawnga I kal lai a uniform ha mi pakua i hmuh kha tutenge an nih i la hria em? I hmelhriat sa an awm em?

Ans:  Tutenge an nih ka hre lova, tin, hmelhriat sa pawh tumah ka nei lo.

2. Eng hel pawl nge ni a I hriat/rin?

Ans: Hmar tawng an hman avangin Hmar hel an nih ka ring ringawt. HPC (D) an nih leh nihloh ka hre lova, a chhan chu a hma in HPC(D) hming hi ka lo la hre lo hrim hrim a ni.

3. In inhmuh tirh hian engtitura chulai hmuna awm chu nge an nih an sawi em?

Ans: Engmah an sawi lo, tin, enge an tih dawn pawh min hrilh lo hrim hrim.

4. Khalai hmuna mi pakua I hmuh te hming leh an rank han sawi teh?

Ans: 1) Chhunga (Sunga)  Commander  Saipum

 2) Lalbiakliana  SS Sgt Vairengte

 3) Lalsanga @ Sanga Pvt Saipum

 4) Chhunga SS Pvt Churachanpur

 5) Thlunga SS Pvt NC Hills

 6) Daniela  SS Pvt NC Hills

 7) Remsanga  SS Pvt NC Hills

 8) Hendry  SS Pvt Manipur

 9) Rawngbawla  SS Pvt Manipur

5. Heng ho hi engtia rei nge in fehkawngah ah hian an lo awm a, Banker te an siam em?

Ans: Engtia rei nge an awm ka hre lo. Banker engmah siam an neih ka hmu lo.

6. Chaw vawi engzat nge I pek a, nangmah lo tunge Saipum atangin midang chaw pe ve tu an awm em?

Ans: Vawihnih chiah ka pe. Zingah, an zinga mi Sanga, Saipum a mi nen kan va chhum a, tlaichaw tur kan chhum leh a, mahse hei hi chu an ei hman tawh lo, keimah lo chu tumah dang chawpe tu an awm ka hre lo.

7. Police an lo kah naah hian an mahni ho pakua te zingah hliam tuar an awm em?

Ans: Hliamtuar tumah an awm lo aniang an him pial vek a ni.

8. An inhmuh khawm leh hnu ah Tuirial ah emaw Dolakhal an thlen hnu in Police ho an kah dan leh an kahchhan engtin mah an sawi loh.

Ans: Engmah Police Ambush chung chang an sawi ri ngai lo reng reng, an riltam thu leh chaw ei thuai thuai an duh thu chiah an sawi ri ka hria a, tin, Dolakhal kan thlen hian mithenkhat ten volunteer te chu an hah leh hahloh thu te an zawt a, mahse thidang engmah in Police kah/Ambush chung thu in an chhang let ngai lo, tin, an ti ti ho na hnai ah ka awm ve an phal ngai lova, an thu leh hla hi ka hre lo a ni.

9. Zingchaw tur leh tlaichaw tur chhum tura sang nena in kal khan khawchhungmi tu ten emaw Sanga kha an lo hria em? Thenawm khawveng te rawng I bawllai in inah lokal an awm em?

Ans: Tumah in kalkawngah min hmu a awm lova,tin, rawng kan bawlai in thenawm te tumah an lo lut lo, Sanga pawh civil dress, kekawr bul a ha a, T Shirt a ha bawka, a lu ah puan a hreng bawk, tumah in an hre lo.

10. Chhunga @ Sunga Commander kha Saipum khua bawk a ni si a, tlaichaw I chhum khan a lokal ve si a,tuten emaw rawn bia leh rawn hria (identified) an awm em?

Ans: Kan in chu choka leh Inpui a hranga awm ani a, tlaichaw tur chhuma choka a ka awm laiin Chhunga chu a lokal a, a hnungah Dinthara @ Thara Saipum khua chu a lokal ve leh a, Dinthara leh Chhunga te chu inpui lamah an awm duna, an inhnial thawm te pawh ka hre thei a, a tawpah phei chuan Chhunga chuan Dinthara chu thingfakin a vaw ta hrep mai a, Dinthara chu a tlan chhia a, enge an in hnialna chhan pawh ka hre lo. Chu veleh Chhunga chuan chaw te chu fun thuai thaui turin leh hman hmawh turin min tur a, ram lam pan chuan kan chhuak dun ta a, mahse kawng lakah silai ri kan hriat avangin Tuirial lam panin kan fehkawngah chuan kan tlan ta vak mai a ni.

11. Mizoram Police te an Ambush a ni tih leh mi engemaw zat an kaphlum a ni tih engtin nge i hriat, eng tikah nge i hriat?

Ans: Ka hre har lutuk,Ngampabung a tanga ka lo haw hma lawk khan mi pakua te zinga mi Chhunga khan a zu rui in a sawi a, a sawi dan chuan "Mizoramah i haw leh ngam a mi? an lo man ang che a, an vaw hrep mai ang che, a chhan chu Saipum bulah khan Police mi panga vel lai kan kaphlum a, kha mi case ah khan an man mai ang che" min ti a, chuta tang chauh chuan khami tuma an thil tih kha ka hre ve chauh a ni.

 An thil tih reng reng hi civil hriatah tumah in an sawiri tur a ni lo tih chu an in tiamna a ni a, Chhunga zu rui in chutia a sawiri pawh chu thingfakin vawi 15 an vuak phah a ni. An vuak lai pawh hi ka hmu ve renga, Lalbiaklianan a vua ani.

12. Engtik atangin nge khang mi pakua te kha HPC (D) an ni tih i hriat tak?

Ans: Dolakhal kan thlen khan, mi pakhat David-a an tih Saipum khawchhuak chu Dolakhala ah "HPC(D) an hmingtha e, HPC(D) an hmingtha e" tiin a au va, chuta tang chiah chuan HPC(D) an ni tih ka hria.

13. Ngampabung a in awm lai hian an hotute an lokal ngai em? Tute nge i hriat?

Ans: Kal ngai vak lo. Vawikhat chu Pu Puia an hotupa ber ni a an sawi a lokal a, a rual hian Mizoram Jail atanga tangchhuak Thangsiama pawh a lokal ve a, an zinga mi thenkhat sawi danin Thangsiama chu an commander thar tur a nih thu te an sawi.

14. Ngampabung in awm lai hian HPC(D) te hian mi kahhlum emaw, mi man dang an nei em?

Ans: Mi kahhlum an neih ka hre lo va,mahse Thado mi pathum hren ve te chu an nei a, chung mite nen chuan chaw te kan chhum ho thin a, an bula chaw ei ve pawh an phal lo.

15. I awm chhungin Mizoramah duty in an rawn intir ngai em?

Ans: Ka hre lo. Camp ah hian rawn lut leh chhuak an awm deuh reng a, mahse khawi atanga lokal nge, khawiah nge an kal dawn ka hre pha ve lo.

16. Mi pakua te tih loh kha tu te nge an hming i hriat?

Ans: Tumah hriat ka nei lo. An hmel chu ka hre chiang hlawm a, an hming ka hre lo.

17. An rawn haw tir dawn che hian engtin nge an thlah che. Thu chah te an nei em?

Ans: Thu an zawt che a nih pawhin engmah sawi hreh suh, sawivek la, kei ni chuan engtin mah kan ti lovang che tiin Chhunga, Commander in min hrilha, tin, ka kal dawnah `.1500/- min pe a ka lo chhuak tawp mai a , tumah in min hruai lo.

18. Ngampabung camp ah hian mi engzat te nge awm tlangpui?

Ans: Englai pawh a awm reng chu mi 10 vel an ni a, an tam ber chuan mi 200 vel an tling ang, chumi tum chuan meeting ni hnih awh an nei a, mahse enge an rel kan hre pha ve lo.

19. In awmna camp chu Ngampabung atangin engtia hla nge?

Ans: Darkar chanve vel kal chauh a ni a, Ngampabung a tanga chhak lamah a ni.

20. Silai te engzat vel nge an neih. Pistol pai te i hmu em?

Ans: Ka hmuh chin chu 100 ai in a tam ang. Pistol chu 6/7 vel an nei anga, an hotu deuh ten an kawl.

21. Mizoram Police te an kap leh dawn tih thu an sawi ngai em?

Ans:  Chu tiang kan hriatah an sawi ngai lo. Kei ni chu Thado ho pathum nen chuan vawk ang chauh in min en a, an bulhnai a kal pawh an phal ngai lo.

22. Camp ah engtin nge an duty thin?

Ans: Chhunah chuan mi pakhat nilengin a duty a, zanah pahnih zankhua in an duty a, camp area hmun li ah an duty thin.

23. HPC(D) ni lo Hel dang ten an rawn tlawh ve thin em?

Ans:  Tumah an lokal ngai lo.

24. Mizoram sorkar chungchangte an sawi ngai em?

Ans: Ka hre pha ve lo.

Dt. 7.8.2009.

Recorded by,

Inspr. (MALSAWMA ROYTE)

CID (SB)