To,

 The Superintendent of Police

 CID(SB), Mizoram,Aizawl.

Subj :- _Tour Report_.

Sir,

 I thupek angin Kanchanpur officer incharge leh SDPO Damcherra te telephone a ngenna leh source information hriat bawhzuiin dt. 16.5.2011 khan Bairabi panin kan chhuak a. Bairabi chu zan dar 8:00 pm velah kan thleng a, kalkawngah Saihapui khua atangin Jatihama (Bru) chu a tul ang zela hman turin hruai thlak a ni a, Jatihama leh Apet Branto Kolaliana awm te chu kan mi duh Lalruatfela @ Shillonga leh a thiante awmna hmun hrechiang turin hrilh an ni a, Lalruatfela @ Shillonga chu South Chhimluangah a awm tih finfiah a nih hnu ah hetiang hian hmalak zui nghal a ni.

  Dt. 17.5.2011 zing dar 1:00 Am ah Bairabi atangin CID(SB) Hqrs. staff te, SO SB Bairabi bakah 1st IR Bn. mi pathum te nen South Chhimluang panin kan chhuak a, South Chhimluang chu dar 2:30 Am velah kan thleng a, kan mi duh Shillonga leh a thiante riahna ni a kan hriat in paruk chu khua kan luh veleh kan dap nghal a, Lalruatfela @ Shillonga leh a thurualpui te pahnih Lalsawta leh Goiyan Dihin Reang te chu Pu Nicholus Kolasib a mi Head Master, S. Chhimluang Middle School (SSA) a thawk in luah ah Nicholus a awmloh hlan hian an lo riak khawm chu man an ni a, an hnen atang hian heng thil te hi man tel a ni.

1) 303 Rifle with one magazine (Hei hi SPO Tripura Camp atanga Horonjoy Reang SPO mi leh sa in a tlanbopui ni a hriat a ni).

2) Uniform r√¢ng (Camouflage) kawr pahnih leh kekawr tlawn pakhat.

3) 7.62 mu pakhat leh INSAS Rifle mu pahnih.

4) Ngalkawr pair khat leh kawnghren web belt pakhat leh Camoulage cap pakhat.

5) Mobile handset (Nokia) pahnih.

  Heng bungrua te leh mi man te hi Bairabi Police Station ah dt. 17.5.2011 khan FIR te siamin dahluh an ni a, Bairabi PS Case No. 5/11 dt. 17.5.2011 u/s 121 IPC r/w 21(1)(b)(a) registered a ni.

  Heng mi pathum te hi man (arrest) an nih hma hian an chetdan hi uluk taka chhui reng a ni a, hriat danin silai mu hi lei tumin hma an la reng a, Bru hel pawl pakhat Thomas-a pawl te nen pawh in hmu in Mizoram leh Assam chhungah te an vei tawn reng niin thudawn a ni. Heng hmanraw seized te pawh hi Phogunjoy Reang, Thomas-a pawlte hnen atanga Lalruatfela @ Shillonga hian April, 2011 thla tawp lam khan Rifle Mara, Assam atanga a lak chhuah, Kalapahar Village, Assam ah te an kenkual hnuah tuna an awmna South Chhimluangah hian an kawl ta reng a ni. Tin, Lalruatfela @ Shillonga hian Asapara a athianpa Lalbiakhlua pawh an mahni zawm ve tur hian a sawm niin hriat a ni.

  Operation party a tel te :

1) Inspr. Malsawma Royte

2) SI V.L. Zawmliana SO(SB) Bairabi

3) C/- Lalngaihawma

4) C/- Kawlramthanga

5) Nk. B. Lalramthara, 1st IR Bn. Bairabi post

6) C/No. 847 Vinod Kumar Ram, Bairabi post

7) C/No. 830 David V.L. Hluna, Bairabi post.

 

 Ka Pu, a chunga report ka han ziah hi i lo hriat atan ka han theh lut e.

 I rintlak,

 Inspr. (MALSAWMA ROYTE)

 CID(SB), Mizoram, Aizawl.