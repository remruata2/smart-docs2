****CHINLAND MINISTRY DIN CHUNGCHANG REPORT****

1st March, 2021 atanga Burma sipai sorkar paihthlak tum a Civil Dis-obedience Movement a intan atangin vawiin ni thlengin Myanmar Army te leh civil volunteer te inbeihna chu la chhunzawm zel a ni a. Hetihlai hian Chin state hnuaiah Chin state sorkar lo awm thin in Chief Minister kaihhruaina in rorelna an lo kalpui thin a. Mahse, 2021-a buaina (revolution) a awm atangin chu sorkar chu tihluihna in Myanmar Army ten thiat in Minister thenkhat te chu India ram chhungah raltlan in an darh ta vek a. Sorkar hmalakna engmah a awm thei ta lo a ni.

Chutianga Chin state chhunga sorkar kaihhruaina mumal awm ta lo chu tha ti lovin civil volunteer pawl hrang hrang 17 te chuan Chin state ah hian mipui sorkar lailawk din tha a an hriat thu an sawiho a. Ruahmanna lo siam turin kum 2021 atang khan Chinland Joint Defense Committee (CJDC) an lo din ta a ni. CJDC chuan tum 3 Camp Victoria, CNF camp ah meeting neiin, Chin state sorkar lailawk din dan tur an sawiho hnuah pawl hrang hrang 17 aiawh theuh te constitution draft siam turin conference koh ni se a ti ta a ni.

CJDC thutlukna angin dt.7-9th September, 2023 khan Central YMA Hall, Aizawl ah Future Chinland Constitution Planning Workshop chu an ko ta a. Hetah hian pawl hrang hrang 16 te atangin an aiawh mi 108 an kalkhawm a. Mr Zing Cung, CNF Chairman in kaihruaiin sorkar siamna tur atana danpui (constitution) final draft lo siam turin conference chuan mi 31 - CNF atangin 5, MP atangin 9, CDF/PDF group tin atangin 1 theuh ruatin convener atan Ramkul Cung, CNF Assistant General Secretary leh Tial Ling, MP leh Salai Paul, CDF Paletwa Leader te an ruat.

Constitution Drafting Committtee mi 31 ten final draft an peih hnuah thlir ho leh turin dt. 27th November 2023 atanga 1st December, 2023 khan Working Committee for Chinland Council conference chu Camp Victoria ah koh leh ani a. Hetah hian rampawn leh ramchhung atangin member 235 an kal a. Chu chuan Constitution Drafting Committee in danpui a siam pawh chu tha tiin an pawmtlang ta a ni.

An constitution a an ziahlan danin Chin state sorkar siamfel anih hma in Council Leading Member tur mi 23 te thlanchhuah phawt ni se ti a ziahlan a nih angin Working Committee for Chinland Council conference chuan heng ahnuaia mi 23 te hi Council Leading Member atan a thlang chhuak in CNF atangin 3, MP atangin 3 leh CDF/PDF group 17 atangin mi 1 theuh a thlang chhuak a, chungte chu :

1. Chaiman - Zing Cung (CNF)
2. Vice Chairman(1) - U Min Nyo (MP-Kampalet)
3. Vice Chaiman(2) - U Bawi Kung (CDF-Mara)
4. Secretary - Salai Plau (CDF-Paletwa)
5. Joint Secretary (1) - Salai Htet Ni (CNF)
6. Joint Secretary (2) - Pu Tial Ling (MP-Hakha)

Members

1. Salai Aima (CDF-Daai)
2. Pi Leng kee (CNF)
3. Pu Pyi Min (MP-Paletwa)
4. Salai Hram Lian (CDF-Hakha)
5. Salai John (CDF-Zotung)
6. Salai Saw Bi (CDF-Lautu)
7. Salai Htun Htun Oo (CDF-Matupi)
8. Salai James (CDF-Zophei)
9. Pu Jacob V. Zawma (CDF-Hualngoram)
10. Salai Dicky Lian Bawi (CDF-Siyin)
11. Salai Kep Chin Thang (CDF-Thantlang)
12. Pu Austin Mon (KKG)
13. Pu Thang Suan Mung (CDF-Tonzang)
14. ……………….? (CDF-Kampelet)
15. ……………….? (CDF-Mindat)
16. ……………….? (CNDF)
17. ……………….?(PDF-Zoland)

 Working Committee for Chinland Council meeting chuan Chinland Council din dan tur chu a rang lama neih thuai tha a ti a. A hun atan 30th January – 3rd February, 2024 a ruat a. Chutah chuan Chinland Government din fel ni se tiin a rel a. Chinland Government ah chuan Chief Minister te inruat in Minister 14 nen an vaiin Minister 15 an awm ang a. Chief Minister chu Head of Government ani ang a. Council Chairman chu Head of State a ni ang tiin an rel ta a ni.

 Working Committee for Chinland Council in a lo rel tawh angin dt.30.01.2024 atang khan Camp Victoria ah meeting chu neih a ni a. Member 110 tel tura beisei an ni a. Mr. Zing Cung, CNF Chaiman kaihhruaina hnuaiah meeting hi neih a ni a. Meeting thuchhuak erawh meeting kallai mek a nih avangin a kimchanga la hriat theih a ni lo.

****CHINLAND COUNCIL MEETING THUCHHUAK****

 Dt.30-31 January, 2024 khan Chin state huamchhunga sorkar lailawk siam turin Chinland Council Meeting CHhinlung (Camp Victoria) {CHhinglung tih hi December, 2023 thla a Working Committee for Chinland Council Conference in a hming a vuah thar a ni} ah neih a ni a. Hetah hian CDF pawl hrang hrang 17 leh Observer anga tel pawl 2 atangin mi 100 an tel a. Chinland Council Chairman Mr. Zing Cung (KNF Chairman) in a kaihruai.

 Hengho hi meeting a tel te an ni :

1. CDF-Halkha 2. CDF-Thantlang 3. CDF-Sentlang 4. CDF-Zotung 5. CDF-Zophei 6. CDF-Lautu 7. CDF-Mara 8. CDF-Dai 9. CDF-Hualngoram 10. CDF-Sihjang 11. CDF-Zahngiat 12. Peoples Defence Army (PDA)-Tidim bial 13. CDF-Kampalet 14. CDF-Matupui 15. CDF-Paletwa 16. KKG 17. CDF-Zaw leh Observer Mindat MP te leh All Burma Student Democratic Federation (ABSDF) te an ni.

 Council meeting chuan Chin state sorkar chu February, 2024 thla chhung hian function theih ni se a ti a. Hetiang hian Chief Minister, Ministers, Advocate General, Auditor General, Chin High Court Chief Justice te an din a ni.

1. Chief Minister  : Pu Pa Thang
2. Foreign Affairs Minister  : Dr. Sui Khar
3. Defense Minister  : Thawng Za Lian
4. Home Affairs Minister  : Robin
5. Planning &amp; Finance Minister : Sein Aung
6. Education Minister  : Salai Kross Thang
7. Health &amp; Sport Minister  : Dr. Sharon Par
8. Humanitarian &amp;

Re-construction Minister  : Salai Manna Kee

1. Commerce Minister  : Salai Joseph Lalramlawma
2. Women, Youth &amp; Children Minister  : Pi Ni Sui Lian
3. Communication, Info &amp;

Technology Minister  : Mang Uk Khai

1. Electricity &amp; Energy Minister  : Thang Kam Lian
2. Immigration &amp; Population Minister  : Maung Oo
3. Agriculture &amp; Live Stock Minister  : Hmun Rung Lian
4. Construction Minister  : Salai Za Thawng
5. Chinland Atorney General  : Dr. Tial Hnin
6. Chinland High Court Chief Justice  : Thomas Thang Nou
7. Chinland High Court Judge  : (a) Mana Sheing

  (b) Thang Yen

1. Auditor General  : Chan Ham te an ni.

 Vawiin dt.02.02.2024 hian Minister ruat thar te leh High Court official te leh Accountant General te hian CHhinlung (Camp Victoria) ah meeting nei nghal in sorkar function dan tur te leh kalphung tur te an sawiho dawn. Chin state sorkar din leh anih chhan tur chu Chin state sipai sorkar laka a hrang a tha taka tundin leh a nih theih nan te, mipui te inhmun lo ram hum him leh anih theih nan te, civil sipai inkhaihruaina tha siam te leh mipui sorkar laka himna ngaihtuah te an ni.

 Ministers leh officials ruat thar te vawiin dt.02.02.2024 a an meeting thuchhuak hi ngaihchan mek a ni.