****NOTES ON AGENDA POINTS FOR ILP MEETING ON 02.06.2025****

1. Overall review of the existing ILP Guidelines and proposed review of ILP Guidelines –

Mizoram Gazette appended.

1. Salient features of online ILP Phase – II –

N/A

1. **Overview of the situation of entry of non-indigenous persons in Mizoram and issues in enforcement of ILP –**

- Regular ILP hi District tinah DC Office ah dil theih a ni a, tun kum chhunga Regular ILP pek chhuah dan chu a hnuaia mi ang hi a ni e :

| **Sl.no.** | **District** | **Issued during Jan – Feb.** | **Issued during March- May** | **Total** | **ILP issue zat a pung hluai em** |
| --- | --- | --- | --- | --- | --- |
| 1. | Aizawl | 2159 | 3768 | 5927 | Pung hluai lo |
| 2. | Lunglei | 170 | 271 | 441 | Pung hluai lo |
| 3. | Kolasib | 37 | 304 | 341 | Pung hluai |
| 4. | Mamit | 30 | 37 | 67 | Pung hluai lo |
| 5. | Saitual | 42 | 77 | 119 | Pung hluai lo |
| 6. | Khawzawl | 8 | 26 | 34 | Pung hluai lo |
| 7. | Serchhip | 50 | 86 | 136 | Pung hluai lo |
| 8. | Champhai | 60 | 198 | 258 | Pung hluai |
| 9. | Hnahthial | 14 | 77 | 91 | Pung hluai |
| 10. | Lawngtlai | 189 | 207 | 396 | Pung hluai lo |
| 11. | Siaha | 104 | 306 | 410 | Pung hluai |
| **TOTAL** |  | **2863** | **5357** | **8220** |  |


- Temporary ILP lak theihna te chu –

**Kolasib District** :

1. Vairengte Check Gate (ILP Cell- DC staff)
2. Phaisen Check Gate (District Police)
3. Saiphai Check Gate (District Police)
4. Bairabi Check Gate (ILP Cell – DC staff)

**Mamit District** :

1. Kanhmun Check Gate (ILP Cell –DC staff)

Kumin 2025 chhunga online leh offline-a Temporary ILP pek chhuah tawh zat chu a hnuaia mi ang hi a ni e :

Jan – Feb.  – 788

March – May  – 1867

**TOTAL = 2655**

**Note:****Temporary ILP hi a tam zawk hi chu Assam lamah an siam lawk tlangpui avangin Regular ILP pek chhuah aiin a tlem zawk niin a lang.**

 Temporay permit hi ni sarih (7 days) chiah a dam avangin temporary permit siama Mizoram lo lut, a thih hnua Regular permit siam leh si lova awm zui hi an tam hle niin a hriat a. District tinah Police bakah NGO’s (YMA/CYLA/MZP/MSU) te pawhin checking a khat tawkin an nei thin a, permit thi leh nei lo te chu dan anga hrem leh push back an ni thin.

 ILP dan bawhchhia man zat tun kum Jan. – April chu a hnuaia mi ang hi a ni e :

| **Sl.no.** | **District** | **ILP violators arrested** |
| --- | --- | --- |
| 1. | Aizawl | 82 |
| 2. | Lunglei | 6 |
| 3. | Kolasib | - |
| 4. | Mamit | 4 |
| 5. | Saitual | - |
| 6. | Khawzawl | - |
| 7. | Serchhip | - |
| 8. | Champhai | 18 |
| 9. | Hnahthial | - |
| 10. | Lawngtlai | - |
| 11. | Siaha | 21 |
| **TOTAL** |  | **131** |


**ILP NEI LO LEH VALID LO NGAIMAWH DAN PHUNG**

**a) Aizawl**:

 Aizawl khawpui chhungah tun hnaiah Regular ILP pek chhuah hi a pung ve deuh hlek a, Aizawl khawpui chhungah building lian tak tak saklai mek a tam a vangin, ILP dil an tam phah nia hriat a ni. MZP/MSU te chuan Online-a ILP dil theih a ni ta hi Vai kan tam phahna chhan niin an hre deuh va, Online-a dil dan phung hi tun aia awl sam lo deuh va tih dan awm se an tih rualin Suggestion mumal tak erawh an nei thei mai lo. Vai/hnamdang te hi an lo pung thut a nih pawhin hriat mai a harsa hle a, CYMA ten ILP check run pui hi remchang hmasa berah kal pui leh ngei an duh thu an sawi a, thil dang buaipui tam tak an neih avangin remchang hmasa berah hmalak leh an tum a ni. Aizawl City chhung a, Police stations hrang hrang te hian ILP checking hi thla tinin an area theuhvah an check thin a, Veng anga request a awm chuan an pui thin bawk a ni. Aizawl city bikah hi chuan Regular takin ILP checking tih a ni nain Mihring/Staff indaih loh vangin PS jurisdiction chhunga veng zawng zawng cover vek a harsa an tih thu an sawi a ni.

 Tun hma lama ILP diltu apiangin ni- 7 chhungin Concerned Police station-ah in report tur a ni tia -rules awm thin kha,tunah hian hman a ni ta lo hi a pawi hle a, vai thil sual titu zawn chhuah kawngah harsatna a siam nasa hle a. Tun hma kha chuan Police Station ten ILP register atangin a sponsor-tu leh ILP neitu contact numbers te leh hnathawhna hmun te an chhiahchhiah vek avangin hnuchhui kawngah nasa takin a pui a ni an ti.

**b) Sakawrdai :**

 Sakawrdai area a khaw hrang hrang YMA leh zirlai pawl te biak an ni a tunhnaiah ILP neilo an check lova, chutih rualin vai an pung lem lo niin an sawi. Tunhma deuh atanga awm regular ho bak an awm belh hriat a ni lo va, heng a awm sa te hi chu ILP an check pawha felfai thlap thin an ni hlawm a, mipui lam atang pawhin ngaimawhna riva hriat a ni lo.

**c) Lunglei :**

 Lunglei khawchhung veng hrang hrang Student body leh NGOs te biak pawh niin an area ah ILP nei lo an pung thut lem loh thu ang sawi a.Vai Permit nei lo te ngaihmawhna leh phun thawm hriat tur a awm lo an ti tlangpui a. Pukpui NGOs hruaitute chuan hnathawka awm thar te chu endik an la tum thu an sawi.

**d) Tlabung :**

 Tlabung area chhunga YMA, MZP leh MSU lam ten ILP nei leh neilo hi a tul dan a zirin checking an nei thin a. Tunhnaiah erawh ILP nei leh nei lo hi an check lem lo.Tun hma atanga awm regular bak chu vai hi an pung lem lo ni a hriat a ni a, vai awm regular sa te hi chu a khat tawkin MZP leh YMA te hian an check ve reng a, an felfai thawkhat viau va an ngaih thu an sawi bawk. Mipui lam atangin vai ngaihmawhna ang chi thu hla engmah hriat a ni lo.

**e) Champhai :**

 Tun hnaiah Regular ILP pekchhuah hi a pung ve deuh a, Champhai District Court tur building lian tak mai sak mek a ni a, heng avang hian ILP dil an tam phah nia hriat a ni. MZP Hqrs Champhai chuan Online-a ILP dil theih a ni ta hi tha an tih vak loh thu an sawi nain, suggestion tha zawk an hre rih lem lo va. Vai/hnamdang an pung thut awm an hre lo. Nikum Dt.1.06.2024 pawh khan MZP Hqrs Champhai chuan Non-Mizo, Dan lova sumdawnna kalpui an awm leh awm lohte enfiahin ILP in a huam chin bak Mizoram a awm phal an nih loh thu te Non-Mizo te chu kohkhawmin an lo hrilh hre tawh a. Furpui hi han reh deuh se ILP Checking Drive neih an tum thu an sawi a ni.

 YMA Champhai lam chuan ILP issue thar hluai a awm an hre lem lo, ILP neilo pawh tum dang aia an tam hluai an hre lo, Vai ngaimawh thar viau an nei lem lo. Sponsor-tu ten an Sponsor te awmdan an vil zuilo hi an ngaimawh viau mai a ni. Nikum Dt.12.03.2024 zan khan YMA leh Champhai Police tang khawp chuan hnamdang ILP nei lo dap chhuah runpui an lo nei tawh a, ILP fello eng emaw zat hmuh chhuah niin Push back an ni. Remchang hmasa berah ILP Checking Drive neih leh an tum.

**f) Lawngtlai:**

 Lawngtlai area a zirlai pawl leh CYLA te biakpawhna atangin, Hnamdang Vai hi Lawngtlai khawpuiah an pung hle niin an hria a, CYLA lam hian hengte hi an ngaimawh viau a ni. ILP check leh hnamdang dawrkai te enfiah tumin ruahmanna an siam a, ILP neilo tamtak an awm an rin thu leh ILP thi tawh pawh an awm nual an ring bawk. Hetih rual hian LSA lam leh Lawngtlai District Students Association lam te erawh chuan vai hi tam chak ti viau mahse tunah rih chuan han enfiah a, hmalak rum rum tumna an nei rih lo a ni.

**g) Chawngte :**

 Regular ILP pekchhuah pung thut ni a lang April, 2025 a Vai/Hnamdang 55 tihloh chu a awm lo a, heng Mi 55 te hi mithar hlak pekchhuah nilo in, ILP nei reng si renew ngai ngaih sak tha tawk lo an ni tlangpui a ni. Chawngte ah hian Hnamdang/Vai emaw te lo awmthar pawh nise, an hriat hran lutuk thu Chawngte Police ten an sawi bawk.

 Chawngte Area ah hnamdang ILP neilo pungthut an awm hriat a nilo a, NGO ho zingah chuan Central Mizoram Chakma Students Union (CMCSU) te hian Hnamdang/Vai te hi an vei deuh ber a. April thla pawh khan CMCSU te request na avangin Chawngte Police ten check runpui an nei ni a hriat a ni.

**h) Kolasib :**

 DC Office a thawktuten thla hmasa tawp lam atang khan Regular ILP pekchhuah a pung hret niin an sawi a, han pung ta hluai erawh a nilo tih an sawi.

 Kolasib sector a khaw hrang hrang khawtlang hruaitute bakah zirlai hruaitute biakpawh an nih atanga a lan danin, Kawnpui khua a YMA hruaitute chuan tun hnaiah an khaw chhungah vai mistiri leh helper an tam thu an sawi a, hun remchang hmasaah ILP neilo dapchhuah an tum a ni. MZP Sub-Hqrs. Kolasib chuan tun hnaiah vai an tam thu leh, ILP check an ngaih pawimawh bakah checking nei tura hma an lak mek thu an sawi a, heng vai te hi an ngaimawh hle thu an sawi bawk. Heng vai rawn lut thar nia hriat te hi Temporary ILP hmang emaw dan lova rawn lut nia rin an ni. Bukpui tlangdung khuaah te leh kan area khaw dangah te chuan vai an tamloh leh tun hnaiah an awm belh loh thu kan dawng.

 May thla tir khan Kolasib ah Vai ILP neilo dapchhuah beihpui thlakin NGO pawl hrang hrangte leh District Police te an che chhuak thin a, ILP neilo man chhuah an awm chuan Police ten an Push Back thin a ni.

**i) Vairengte :**

 Vairengte Sector area hi khua te hi a tam zawk ramri a awm a nih avangin Vai/Hnamdang ILP neilo hi an awm nual ina hriat a, Vairengte, Phaisen, Saihapui-V, Phainuam leh Saiphai khauah te hian an inchen pawlh nasa bik a, nitin hnathawk tur leh sumdawng tura rawn lut te pawh Temporary ILP dil lem loin khawtlang hruaitute leh a chhawr tu turte dilpuina in Gate hi an paltlang mai thin a, hna an thawh zawh lamah an haw veleh mai zel bawk.

 Phai leilet ah a neitu Mizo ten an leilet hna hnathawk tur a an Vai an chhawr te erawh chuan ILP hi an nei lo tlangpui a ni. NGO lam pawn enfiahna te chu nei zeuh zeuh thin a mahse ngaimawhna leh harsatna han siamsak an awm lem lo a ni.

 Thingthelh, N Hlimen, Saipum leh N Chhimluang lamah erawh chuan kum tin deuhthaw an enfiah thin a, warning te pe in, han thawn haw emaw harsatna siamsak erawh an awm lem lo a ni. Saipum leh N Chhimluang NGO ten remchang hmasa ber ah ILP checking neih an tum thu an sawi a, Vairengte khawchhung ah hian zan lam a rawn leng kual thin an awm zeuh zeuh avang hian NGO thenkhat hian an ngaithei lo tan viau a. Hma han lak vut vut erawh an la tum lem lo a ni.

**j) Bairabi :**

 Tunhnai ah April thla khan ILP pek chhuah a rawn pung deuh hluia a, May thlaagh tlem in a tla hniam leh deuh a ni. SDO(C) Bairabi ILP Counter a thawk te sawi danin Temporary ILP Counter, Zophai, Bairabi atanga ILP la te hi thla enge maw bikah tlem chang awm thin mahse diltu hi an tam chho ve hret hret a ni.

**k) Serchhip :**

 Serchhip area- ah Vai/ Hnamdang ILP nei lo emaw punghluai awm hriat a ni lo a, Serchhipah hian Cement Mistiri Association lam hian an ngaimawh deuh thin a, a khat tawkin Serchhip Police Station staff-te nen pawh ILP checking hi neih á¹­hin a ni. Tun hnaiah MZP Hqrs Serchhip hian permit ang ni lovaa hnathawk an awm á¹­hin nia an hriat avangin ILP checking nei tura hma la turin SP, Serchhip hnena ngen an tum thu hriat a ni a, mahse, khua te'n a zir loh avangin an len hun tur hi hriat theih mai a ni lo. A bak han ngaimawh em em an awm hriat a ni lo.

**l) Mamit :**

 Tunhnai ah Mamit khaw chhunga regular ILP pekchhuah hi a pung deuhva hriat a ni. ILP neilo inhlawhfa erawh an pung lo nia hriat a ni a. Khaw tin/veng tin YMA te hian an ngaimawh a, a khat tawkin an endik ve reng thin a ni.

 W.Phaileng area chhungah pawh hian ILP neilo an pung lo a, khaw tin/veng tin YMA te hian an ngaimawh a, a khat tawkin an endik ve reng thin.

**m) Zawlnuam :**

 Kan area chhunga khaw hrang hrangte kan biakna atangin Hnamdang ILP nei lo an pun thutna an hre lova, an khua a awmsa an ram/leilet enkawl tura an chhawr te leh hlawhfa a rawih(Mistiri) te leh sumdawng (rubber/Oil palm/kuhva,etc) tih loh hnamdang(Vai) ngaimawh awm khawp a tam ta thut an awm sawi tur an hre lo.

 Zawlnuam area-ah ILP neilo a in hlawhfa hi an awm hriat ani lo a, hnam dang lo in hlawh thin te hian Temporary ILP tal an kawl deuh zel a ni. Khawtlang YMA Branch tin leh MZP te hian ILP hi an ngai pawimawh in an check ve leh zeuh thin a,ILP neilo an awm anih chuan Police kut ah dah in an Push Back leh mai thin a ni.

 Temporary ILP pek chhuah hi tam viau mahse Permanent ILP hi an siamlo thin a,a chhan chu Tripura leh Assam atang a Mizoram lo lut tur hian ILP a ngaih avangin leh Sumdawng thenkhat te pawh hian Mizoram a sumdawn an duh in Temporary ILP hi an la chhuak mai thin a,Temporary ILP hi Ni 7 a dam thin avangin Ni 7 hnu ah hian an haw ve leh mai thin bawk ani.

 Tin, Kan Area chhung a hnamdang lo in hlawh te hian Permanent ILP siam hi a hautak an ti a, pawisa a ngaih thin avang hian Temporary ILP siam a, man chhuah an nih hma an awm a,Push Back an nih hnuah Temporary ILP hi siam tha in an lo lut ve leh mai thin a ni.

**n) Siaha :**

 Siaha area chhungah hnamdang/Vai ILP nei lo an awm belh vak lo nia hriat a ni a. April thla khan Siaha Police ten ILP check runpui neiin Vai ILP permit valid lo mi 381 man niin DC lam application siam that tir an ni a , hetah hian â‚¹ 800000/ (Eight Laks) lai Siaha DC ten an hmu a ni. Tichuan vai awmsa 238+ Permit renew mi 381 = 619 te hi record ah an nei mek a ni.

**o) Saitual :**

 Saitual ah hian Vai hnathawk an pung hret niin an sawi a, Saitual eh Keifang area chhungah May 2025 thla tir lam khan Vai lLP neilo Saitual Police lamin checking an nei a mi 20 vel push back an ni.

1. **Preview of the functioning of Bairabi to Sairang Railway lines and proposals for Govt. Railway Police and ILP enforcement in the Railway lines -**

Bairabi- Sairang Rail line hi 51.38 kms a thui niin a karah Station 3 (pathum) a awma –Kawnpui, Hortoki leh Mualkhang. Trial run hi vawi engemawzat neih ni tawhin Dt.15.06.2025 hian Chief Rail Safety (CRS) Officer ten Bairabi-Sairang train route Inspection an nei anga, inspection report a zirin a function hun tur ruahmanna an siam leh ang.

Bairabi Rail Stationah hian tunah chuan DC staff (ILP cell) lam hi Rel lo thlen lai hian Rel Stationah an va duty ve thin a, tempory ILP an siamsak thin. Chutiang tho chuan District Police te pawh Rel thlen lai vela duty tur Bairabi Police Station atang in detailin ILP nei leh neilo an check thin bawk a. ILP neilo chu siamtir nghal niin a siam ve thei lo/documents pawimawh nei lo te chu Assam lamah push back nghal zel an ni.