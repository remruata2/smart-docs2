****STATEMENT OF AJIJUR REHMAN****

NAME : AJIJUR REHMAN (16) S/O LALUMI

UNAU : PARIAT (8) ( 3 GIRLS, 5 BOYS)

BORN : MONDURI VILL., MYANMAR

EDU. QUAL. : ILLITERATE

PRESENT RESI. ADD. : KUTUPALONG REFUGEE CAMP, BANGLADESH

 Kum 2017 khan Myanmar ram chhuah san in Bangladesh Kutupalong ah Refugee camp ah kan awm a, tunah hian Refugee camp ah hian ka nu leh pa leh ka unau dang te chu an la khawsa mek ani.

 Hyderabad, India ah hian ka pa nau Ismail a hi nupui fanau neiin kum sawm pariat (18) vel a khawsa tawh a, Ka pa nau Ismail a hian a khat tawk a ka nu leh pa te Kutupalong Refugee camp ah hian a rawn tlawh bak ah phone in an la in contact reng a ni. Refugee camp kan awm na atang a darkar hnih(2) emaw hnih leh a chanve tlan vel a hla a awm Musuni Camp a awm Husni Jamaila te nen hian in hresa ni in an ni hian Hyderabad a awm ve tho ka u an tih Dilara-i tlawh an tum thu sawi in nithum/nili vel cham an tum thu an sawi chuan in tiam rual in Hyderabad pan tur chuan Kutupalong a tang chuan kei leh mi sawm pakhat(11) te nen kan rawn chhuak ta a ni.

 Kutupalong Refugee camp atang hian Bus in Cox Bazar kan rawn pan a, Cox Bazar chu Kutupalong atang chuan darkar 4 vel tlan ani. Cox Bazar kan thlen hnu in Bus dang ah chuang leh in Dhaka kan pan leh a, Dhaka ah hian Bus Driver te bia in Hyderabad kal tum kan nih thu kan hrilh a chu Bus Driver chuan Hyderabad lam kal tur nia a sawi Bus Driver dang hnen ah min hlan chhawng leh ani.

 Dhaka atanga kan rawn chhuah na Bus Driver chuan India ram chhunga khaw pakhat ah min dah a ( a khaw hming ka hre lo), chu khua atang chuan Rel(Train) ah rawn chuang in, nihnih leh zan khat rel ah hian kan rawn chuang a ni. Rel atang chuan station pakhat ah kan rawn chhuk a(a station hming ka hre lo), kan chhuk hnu in Rel Station a hnathawk te hnenah chuan Hyderabad lam kal tur kan nih thu hrilh in, an ni chuan chuanna tur Motor min khawhhmuh ta ani. Chu motor a kan chuan lai chuan Driver chuan Hyderabad a thlen loh tur thu sawiin Driver dang min biak sak tur a in sawi in a be ta a, tlai thimhlim vel ah motor pahnihna chuan ramhnuai kawng ah hian min lo nghak in, chumi motor chuan tun a kan awm na hmun hi kan rawn thleng ta ani. Tin, he motor kan rawn chuan lai hian kawng mumal pangngai pawh rawn zawh mumal lovin, Check gate/Police form ha kan rawn pal tlang lo bawk ani.

****STATEMENT OF HUSNI JAMAILA****

NAME : HUSNI JAMAILA (20) D/O JAFFAR ULLAH

UNAU : PARIAT (8) (5 GIRLS, 3 BOYS)

BORN : BANGLADESH ( MOSUNI CAMP, 4 HRS DRIVE FROM COX

 BAZAR)

EDU. QUAL.: CL-IV

 Ka nu leh pa te hi tun a kan chenna Mosuni Refugee camp ah hian kum 25/28 vel an lo khawsa tawh a, Myanmar atang hian engtik kum a Bangladesh a rawn raltlan nge an nih ka hre lo. Kei hi Bangladesh a an rawn raltlan hnu kum 5/8 velah Mosuni Camp ah hian ka piang a, tunah hian unau pariat ni in ka nu leh ka unau dang te chu Mosuni Refugee Camp ah hian an la awm ani. Ka pa hi Sangha zuar a eizawng thin ni in, ka nu hi in lam a awm ni in Kal(kidney) tha lo leh thlak ngai a nih avangin ka zirna pawh hi chhunzawm thei lovin ka chawlhsan ta a ni.

 Hyderabad, India ah hian ka nu laizawnnu fanu Dilara-i awm in, Hyderabad a Rohingya Refugee Camp ah pasal fanau nei in tunah hian a khawsa mek a, ka nu leh pa nen pawh phone a in be pawp reng in, tuna kan rawn kal pawh hi ka u Dilara-i min sawmna anga Hyderabad a ni 2/3 vel cham tura zin tur a rawn chhuak kan ni.

 Kan rawn chhuah dawn hian Mosuni Refugee Camp atangin ka cousin dang hmeichhe pathum(3) Nasima Akhtar,Majeta leh Husmi te sawm ve in Kutupalong ah kan hmelhriat dang te sawm phei ve leh in Cox Bazar kan rawn pan ta ani. Hetia kan rawn chhuah dawn hian in lam atangin Bangladeshi Taka 5000/6000 vel kan rawn keng theuh ani. Cox Bazar atangin tlai lam ah Bus a rawn chhuak in a tuk zing ah Dhaka kan thleng a, Dhaka Bus station ah chuan Driver dang te hnen ah Hyderabad kal tum kan nih thu sawi in an ni chuan Hyderabad thleng min thlen thei ni a insawi in tlai lam ah Dhaka atang chuan India lam pan chuan kan chhuak ta ani.

 Dhaka atanga min rawn phur tu Bus Driver chuan hmun pakhat, Leilet hmun ah min chhuk tir in, hla lo te ah Hyderabad khua anih thu min hrilh a, ke a minute 15/20 vel kan kal hnu chuan keimahni tawk zawng a lo tlan Motor pakhat chu lo phar ding in Driver hnenah chuan Bengali tawng in Hyderabad kal tur kan nih thu ka lo hrilh ta ani. Chu Motor Driver chuan Bengali tawng a thiam loh avang leh kei in Hindi ka thiam bawk loh avangin kan in be thei lova, ka phone a ka u Dilara-i contact number chu pe in Driver nen chuan an in be ta ani. Chutia an in biak hnu chuan Driver chuan a Motor a lo chuang tur leh Hyderabad thleng min thlah theih thu sawi in kan rawn chuang ta a, he motor ah hian ni 3/4 lai rawn chuangin tun a kan awm na hmun hi min rawn phur thleng ta ani. He motor a kan chuan chhung hian chaw ei tur pawh a chawl khaw muang lovin, zun ram thiar tur baka kan ding tih loh chu kan rawn tlan deuh char char in check gate emaw Police uniform ha kan tawng miah lo ani. 

****STATEMENT OF MUHAMMAD ILYAS****

NAME : MUHAMMAD ILYAS (18) S/O ABU SHAMA(L)

ADDRESS : KUTUPALONG REFUGEE CAMP, CHITTAGONG DIVISION,   COX'S BAZAR DISTRICT

**PERMANENT ADD. : KENERAKUA, RAKHINE STATE, MYANMAR**

 Kum 2018 khan Rakhine State chhung a Rohingya te lak a Myanmar Army te tihduhdah na leh hleilenna nasa tak avangin Myanmar atang hian kan hnampui dang te rual in Bangladesh ah hian kan tlanchhe thla ve a. Bangladesh ah hian tuna kan awmna hmun Mujichhora, Kutupalong Refugee camp ah hian kan chhungkua in kan khawsa ve ta ani. Ka pa Abu Shama(L) hi Myanmar Army te kutah a boral tawh ani.

 Tun tum a keini ho lokal te hi Kutupalong Refugee Camp atangin CNG(Vehicle) hmangin kan lo chhuak a, Cox Bazar atangin Bus hmangin Dhaka thleng kan kal leh thung a ni. Dhaka atang hian Bus bawk in India border khua thleng lokal leh in hemi hnu hian ke a darkar 1 vel kan kal hnu ah India ram chin kan thleng ani. Hemi hnu hian Motor in ni 6/7 vel lokal leh in khawpui pakhat(1) kan rawn thleng leh a. Hemi khua atang hian zing dar 7 vel ah lo chhuak leh in tun a Police ten min rawn man na hmun hi tlai dar 8 vel khan kan rawn thleng ani.