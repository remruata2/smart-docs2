To,

 The Superintendent of Police,

 CID(SB)

 Mizoram, Aizawl

Subject: P&amp;Sons a sum invest chungchang.

Sir,

 I thu min pek angin a chunga tarlan subject chungchang chu ngun takin ka chhui zui a, hetiang hi thil awmdan chu a ni e.

 Kum 2007 khan Biaknemi of Chanmari, Pu Lianhmingthanga te in bul ami chu Pu Lalrinzuala@ Mazuala hnenah kalin pawisa pung tha taka puk duh a hriat teuh thu leh chung atana collect khawm tur tam tak a hriat thu a sawi a, a sawi dan chuan 3% per month in an puk anga, tichuan 6-10% in an puk tir ve leh anga, 3-7% zel chu an ei tur ani tiin tihpuiah a sawm a, pawisa collect khawm a lo chatlak anih pawh a an sum atanga pe mai tur leh an pawisa collect lo luh hun a dah khat leh mai tur angin a insawi a. Tichuan, Biaknemi chuan pawisa collect hna chu a thawk ta a, ani hian mi hrang hrang hnenah sawi darhin pawisa collect hna chu an thawk ta sup sup mai a, hetihlai hian Biaknemi hnena dah lutin anin Pu Mazuala hnenah a dah ve leh chhawng ani. Hun alo rei chuan Pu Lalrinzuala hnen a direct a lo chhung lut pawh tamtak an lo awm ta ani. Hetianga pawisa an lak khawm hian Pu Lalrinzuala hmingin Affidavit siamin an pawisa lak tam dan ang zelin an motor 407 truck, pick-up truck, etc. dahkhamin affidavit hi siam a ni thin.

 Hetianga pawisa collect alo tam takah chuan Biaknemi sawi angin pawisa puktir leh peipun lam chu an buaipui ta ani. Tunah hian P&amp;Sons atanga LSC, in dinglai dahkhama pawisa puk tu pawh mi 30 bawr vel lai an lo awm tawh a, an zingah hian Pi Lalmawii W/o Rokhawliana, Khatla hi puk hnem pawl niin Rs.60 lacs a pung nen 90 lacs vel a ni tawh a, ani hian a pawisa puk a pek theihloh avangin tuna an chenna Khatla leh Zemabawk a an in chu an chan fel der tawh nia hriat a ni bawk.

 An ni bakah hian an dahkham laksak tura process mek pawh an awm nual niin P&amp;Sons te hian an sawi. P&amp;Sons a pawisa puk tute hi mi challang tak tak an nih avangin an hming an sawi hreh deuh niin a lang. Tin, Pi Vanlalmawii hi pawisa lem chungchanga man tawh niin, hei pawh hi a in leh lo chan tawh lak let leh theih nan tia hetiang pawisa lem hi siam ta nia an rin thu thulakna pakhat chuan a sawi.

 P&amp;Sons (Mazuala) in pawisa an collect tawh zat leh a interest nena an pek tur hi tunah hian 2250 lacs bawr vel niin Depositors Association lam chuan an sawi laiin P&amp;Sons lam chuan nitin a an pawisa hmuh atangin, an sumdawnna buai lo tawk tura an hriat(an mamawh ang) an dah hnuah depositors te hnenah hian nitin Rs.1000-Rs.100000 thleng te pawh mimal an mamawh anga an pek zel avangin hetiang zat hi anih an rinloh thu an sawi bawk.

 Kumin March 2010 a Axis Bank atanga Rs. 5 crores withdraw nia an hriat depositors te sem mai tura Association lamin an ngenna chu an workshop leh motor thar lak chhuahna tur atana loan an lak a nia, sem theih a nilo tia an lo chhan avang hian boruak a lum deuh nia hriat a ni. Amaherawhchu, invauna ang chi erawh a la awmlo nia P&amp;Sons ten an hriat lai erawh chuan an hnathawktute chuan, "Silai ka tuaifai tawh ania" lo ti tawk leh an office kal hi dan mai tur tia lo sawi te chu an awm niin P&amp;Sons te hian an sawi.

 Pu Lalrinzuala@ Mazuala chuan hetianga alo tlakchhiatna chhn chu a hnen atanga pawisa puk tuten an pek let theihloh avang leh Punjab lama (Real Estate) a invest na te a mature hma a lakchhuah an dil avangte, chawi zawk a a lakchhuah tak avanga hetiang hi lo thleng ta nia a hriat thu a sawi. A sawi zel danin Association hotuten an sawi anga Rs.2250 lacs em hi chu a nih a ring lovin, Pi Biaknemi leh Pu RC-a(Rinchhana) te hnena an pekchhuah tawh, annin an lo pek loh chuan an bat a bet/tel mai tur ani a. Chuvang chuan chhui chian hle ngaia an rin thu a sawi.

 Hemi chungchang hi Pu Rosangliana chuan, ka fapa in sum tam zawk a hailuh theih inringa ti a ni a, amah mize tha a lo nihna changchawia an lo bum ve zel bawk avang hian a buaithlak a, amaherawhchu, kan fapa thil tih a ni a, a bo a bang awm lova rulh vek hi kan tih tur ani a, amaherawhchu, vawikhatah rul vek theilo mah ila rulh vek chu kan tum tiin a sawi bawk.

 He thil a inhnamhnawih zawng zawng hi dik tak leh fel taka record hmuh mai theih anihloh avangin Association lamin affidavit xerox copy thehlut tura an tih anga thehlut chu mi 649 an nih tawh thu leh mi 700 aia an tam daih thu Association lam hian an sawi. Heng mi 649 te record pawh hi computer chiangkuanloh avangin collect mai theih ala nilo.

 Pu Rosangliana sawi danin 14th May 2010 a Chanmari YMA Hall a Depositors Association kalkhawm tumin, thusawi tura min tih angin kan fapa pual sumdawnna ani tawh chungin hriatpui vek lo mah ila, kan rul leh vek ang che u tih thu ka sawi a, he hunah hian lehkha an lo siam sa, "Heng leiba hi ka rul vek ang tih ka intiam e", tih chu sign tura min tih angin ka sign ngei ani a ti bawk.

 21.7.2010@ 12:00 noon khan Association hruaitute mi pasarih, Vice President(an sawi danin Adviser) Pu Khawvelthanga hovin OB pali leh Executive Member pathum ten DGP(M) a office chamber ah an hmu a, he an Association, P&amp;Sons Depositors Association lo dinchhuah dan leh tobul hrilhhriatna an nei a. DGP(M) hian Financial Institution, Non-Banking Corporation chungchanga dan leh hrai Mizoram Sorkar Gazzette chungchang lo sawipuiin a copy a lo pe nia hriat ani.

 Heng zawng hi tun maia P&amp;Sons a pawisa deposit chungchanga report theih chu a ni e.

SI (LALRINTHANGA)

CID(SB)

Aizawl