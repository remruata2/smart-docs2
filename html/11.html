<p style="text-align:center"><u><strong>KIDNAPPING</strong></u></p>

<p>&nbsp;&nbsp; &nbsp;Kidnapping chungchang hi thil zir tham tak a ni a. Kidnapping hrilhfiahna leh a awmzia chu u/s 359 IPC ah kan hmu a, chutihrualin abduction hrilhfiahna u/s 362 IPC ah kan hmu leh bawk a. Kidnapping leh abduction te hi thil inhnai tak leh sawi hran harsa tak a ni.</p>

<p>&nbsp;&nbsp; &nbsp;Kidnapping hi Mizoram Police te hian vawiduailo kan chingfelin kan buaipui tawh a. Heng &lsquo;Kidnap&rsquo; a lo awm hian CID (SB) te mawhphurhna a lian bik em em a ni. Kidnap hi chhan leh vang chi hrang hrang a awm thei a, Mizoram Police ten kan lo hmachhawn tawhah chuan hengte hi chhinchhiah ila.</p>

<p>(A) &nbsp;&nbsp; &nbsp;Mi kidnap chingte misual rual (Dacoit) emaw hel (Insurgents) te an ni ber a. A hun leh hmun, a boruak leh awmdan (Situation) a zirin kidnap tute thilphut (Demand) leh beisei a dang theuh bawk. Pawisa phutna (Ransom) a awm vek loh pawhin politics a thilphut (Political demand) a awm chawk bawk.</p>

<p>(B) &nbsp;&nbsp; &nbsp;Kan hun tawn a zirin kidnap lo awm chhan, a titute, a tuartute leh thilphut/inkaihhnawih zawng zawng CID (SB) te hian kan zirchian leh hriat a ngai a ni.</p>

<p>(C) &nbsp;&nbsp; &nbsp;A tuartu (Kidnapped victim) dinhmun zirchian a, a tul ang zzlea an chhungte tawngkam tha a biak, hnem leh fuih a pawimawh hle.</p>

<p>(D) &nbsp;&nbsp; &nbsp;Tin, mi kidnap-tute biakpawh dan (Communication) ngaihtuah ran a, palai hnathawk thei, mi rinawm leh fel, kidnap tuten an zah der leh ngaihpawimawh thlan fel vat a tul bawk.</p>

<p>(E) &nbsp;&nbsp; &nbsp;Kidnap-tute hian huntiam (Deadline) an nei ziah a, he huntiam/thutiam hun chhung hi bawhbelhloh tur a ni bawk. A leh lamah chuan tih khawtlai (Delay tactics) hman thian a tha hle. Mi kidnap-tute hian a nazawngin an mi hrente hi an ti hreawm lova, sawrkarin a ngaihsak tih an hriat phei chuan an theih ang angin an duat ve bawk. Tin, &lsquo;Deadline&rsquo; pawh hi engemaw rokhawlhna avangin pel mahse &lsquo;inthah&rsquo; a awm zen zen lo.</p>

<p>(F) &nbsp;&nbsp; &nbsp;Co-ordination network felfai tak duan chhuah nghal a tha. CID (SB)/MRP (DEF)/MAP inkarah innghirnghona leh intlansiakna a awm tur a nilo.</p>

<p>&nbsp;&nbsp; &nbsp;Heng bakah hian sawitur tamtak a awm ang. Sawrkar thu leh Police hotute (Superior Officers) thu ngaihchan thiam a thain inpekna, taimakna leh remhriatna a pawimawh em em a ni.</p>

<p>RELATION WITH OTHER INTELLIGENCE AGENCIES</p>

<p>&nbsp;&nbsp; &nbsp;CID (SB) te hi keimahni chauha thawk hrang leh inawinung thei kan ni lova. CID (SB) UNit ang a hna kan thawh naah hi chuan nitin hnathawhnaah kawng engkimah fel tak leh taima taka kan thawh hi a pawimawh em em ringawt a ni.</p>

<p>&nbsp;&nbsp; &nbsp;Information collect &amp; analysis hi kan innghahna a ni a. Intelligence Collection bik buaipui tur hian pawl/department/agency hrang hrang a awm nual a-SIB, SB(RAW), ARMY (ISG/FSG), DSB, etc. Heng Intelligence Agencies te nen a lungrual tak leh inlaichinna ngel nghet tak kan neih a pawimawh a ni. Intelligence Agencies ten kan ngaimawh leh ngaihpawimawh chu a dang theuh na chungin CID (SB) te hi chuan &lsquo;neitu nihna&rsquo; leh kan pawimawhna kan hrechian bik tur a ni.</p>

<p>&nbsp;&nbsp; &nbsp;A tul ang zelin keimahni pawh kan in siamrem (adjust) tur a ni. Tin, kan chet phung (Profile) pawh a hun lkeh hmun a zirin kan siamrem (adapt) zung zung tur a ni. Kan hnathawh hian a huap zau em em a-political activities, insurgency movements &amp; activities, NGOs, Youth &amp; Students, Labour &amp; Services, etc. zawng zawng hi kan hma leh hna a nih avangin sawrkar beng hi kan ni tak meuh a ni. Intelligence Agencies dangte nen a kan inkungkaihna (relation) ti tha tur chuan mahni lam in enfiah in, kan hawiher leh chezia a felfai tur a ni.</p>

<p>&nbsp;&nbsp; &nbsp;Kan taimakna, inpekna keh thawhrimna hian CID (SB) landan (image) a siam a, chu chuan sawrkar hmelhmang a siam thin a ni.</p>

<p>&nbsp;</p>

<p>(RODINGLIANA CHAWNGTHU)<br />
Addl. Superintendent of Police<br />
Mamit District.</p>