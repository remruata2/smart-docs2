****P & Sons hnena pawisa deposit chungchang****

 Kum 2007 kum atang khan P &amp; Sons Pu Lalrinzuala S/o Rosangliana chuan a hnathawh nan pawisa a mamawh avangin midang hnen atangin 3% - 10% pungin pawisa a puk thin a, a pawisa puk hi interest tha takin a rul thin a. Hmun hrang hrang leh mi hrang hrang hnen atangin a puk tam zel a, amahin a zawn khawm bakah hian he thu hria te chuan pawisa an dah belh zel a, hetia pawisa an dah luh hian an rulh leh theihloh chuan in hmun ram leh motor te P &amp; Sons te hian an dahkham ve a ni. Pawisa pung a pek that avang hian a amount khawih che lovin a interest chauh an la chhuak tlangpui thin.

 Kum 2008 kum a Chiahpuam a lo chhuah khan a pung tha zawk avanga Chiahpuam a dah atan depositors te hian an pawisa chu lak chhuah an lo duh ta a, thenkhat chuan an la chhuak ta reng a. Amaherawhchu, P &amp; Sons te hian an pawisa dawn khawm hi Real Estate, Punjab leh Mumbai lam ah te an lo invest avangin an pe chhuak kim thei ta lo ni a hriat a ni. Pu Rosangliana hian theih ang angin a rul ve bawk a, kum 2008 atanga a rulh tawh zat chu depositor 364 hnenah 4.5 Crore a rul tawh a. P &amp; Sons hian Bank of Baroda atangin 500 lakhs loan lak a tum pawh depositors te hian Bank hotute hnenah an hek avangin loan hi a la thei ta lo a. Tin, P &amp; Sons hian Axis Bank atangin 500 lakhs C.C Loan a la a, he loan hi P &amp; Sons sumdawn nan a lak a ni a, depositor te hian an pawisa ngei nia an rin avangin leiba rulh nan a hmang duhlo ah puhin buaina hi a lo punlun chho leh ta a ni.

 Hetia an lak chhuah theih tak loh ah chuan depositor te hian rinhlelhna an nei ta a, pawl insiam in P &amp; Sons hian pe chhuak turin an nawr ta a. An pawl hruaitu te chu:

 1. President - P. Manliana, Ramhlun 'S'

 Ph: 9436154778

 2. Adviser - Khawvelthanga, Tlangnuam

 Ph: 9862089707

 3. Secretary - Sangkunga@ SK. Pautu, Tanhril

 Ph: 9062385872

 4. Asstt. Secretary - R. Lalchhuana, Khatla 'S'

 Ph: 9436155941

 5. Treasurer - K. Sangkunga, Chanmari 'W'

 Ph: 2340321

 6. Fin. Secretary - Lalzuala, Chanmari

 Ph: 9612154815

 7. Adviser - Ramzauva, Kanan

 Ph: 9436197496

 Heta tang hian buaina chu a lo chhuak ta a. He buaina a chhuah laia an dinhmun chu depositors 700(zasarih) atangin Rs.2700/- lakhs a ni. He thu ah hian depositor te hian Pu Lalrinzuala pa Pu Rosangliana, Ex-MLA, S/o Pachhunga(L) chu hmuin an harsatna an thlen a, ani chuan, he thu ah hian ka ralbang theilo a ka fapa thil tih ah chuan mawh ka phur a ni, rulh theih dan che u ka ngaihtuah ange a ti a. Hemi avang hian depositor te pawh an thlamuang hle a, amaherawhchu, hun rei tak a liam hnuah pawh rulh tum a hmalakna a awma an hriatloh avangin tun hnaiah hian depositor te hian na zawkin an nawr a, P &amp; Sons hnuaia hnathawk te pawh hnathawk thei lova dan an rel ta a. An thurel ang hian P &amp; Sons a hnathawk te chu dt. 17 - 20.12.2010 chhung hna thawk thei lovin an dang a, hemi chungchangah hian Pu Rosangliana chuan Press Conference a chenna inah neiin an harsatna tawh dan te a hrilhfiah a, a fapa Lalrinzuala sumdawnna ah P &amp; Sons an bei vak mai chu a hriatthiamloh thu leh Sorkar leh Dan pawh tanpui tura a auh pawh a la tul maitheih thu a sawi.

 Depositors Association te hi an hmalakna ah hian an beidawng hle tawh a, an kal zel dan tur relin dt. 21.12.2010 dar 12:OO noon hian Pu Lalzuala In, Chanmari ah meeting an nei ang.