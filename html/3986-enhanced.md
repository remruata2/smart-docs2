****CONFIDENTIAL****

****GOVERNMENT OF MIZORAM****

****OFFICE OF THE SR. SUPERINTENDENT OF POLICE****

****CID(SB) : MIZORAM : AIZAWL****

Telephone: 0389-2335339 Fax: 2334326 EPABX: 2333982

No.MSB/CB/B-26/  Dated Aizawl, the March, 2025

**CID (SB) official te leh Pu Lalhlawhtlinga, HPC(D) te inkawmna Minute**

Dt.24.2.2025 @ 12:00 noon khan Sr. Superintendent of Police, CID(SB) office chamber-ah CID(SB) official-te chu Pu Lalhlawhtlinga, S/S HPC(D) Leader, Lalhmingthanga Sanate faction (President Faction) aiawh ni-a inchhal chuan a rawn hmu a. CID(SB) official-te hi Pu Vanlalfaka Ralte, Sr. SP, CID (SB) chuan a ho a ni.

He meeting-ah hian Lalhlawhtlinga chuan HPC(D) atanga an naute mi 20 vel chu Lalhmingthanga Sanate kaihhruaina atanga an chhuah theih thu sawiin chumi tihpuitlinna atana Mizoram sawrkar nen Peace talk neih tha a tih thu a rawn thlen a ni. Lalhlawhtlinga hian CID(SB) official te a rawn hmuh hma hian phone hmangin Pu Lalmuanpuia Punte, MLA (Adviser to Chief Minister) chu vawi engemaw zat be tawhin Home Minister Pu K. Sapdanga hnenah pawh hemi chungchang hi Phone-in a lo thlen tawh bawk a ni. Anni hnenah hian Peace Talk neihpui tura hma la turin a rawn thlen a. Amaherawhchu, anni hian CID(SB) official-te hmu phawt tur leh anni kaltlang zel a hmalak tur a nih thu an lo hrilh thung.

Lalhlawhtlinga thu rawn thlente hi SB official te chuan uluk takin an lo ngaihthlaksak a, a thu rawn thlen te chu:

1. Mizoram sawrkar nena Peace Talk neih.
2. HPCD Lalhmingthanga Sanate kaihhruai atangin mi 20 vel chuan remna kawngzawha Mizoram sawrkarah inpek (surrender) duh an awm. Heng cadres te hi Mizoram hel in-surrender te a lo tuamhlawm thin dan zulzui a rehabilitation package pek ni se.
3. Sakawrdai Primary Health Centre (PHC) chu hospital changtlung zawk a hlan kai.

1. Sinlung Hills Council (SHC) area a zirna in, Primary School-ah Hmar tawng hmanga zirtirna kalpui.

CID(SB) official-te chuan Mizoram sawrkar leh HPC(D) ten kum 2018 a inremna an neih chu Mizorama HPC(D) helna tawpnaah Mizo sawrkar leh Mizoram mipuiin an ngaih thu an sawi a. Chutih rualin, Pu Lalhmingthanga Sanate-in thu thlen duh a neih chuan engtik lai pawhin an ngaihthlak sak theih thu an sawi bawk. Sawrkara thu thlen duh an neih leh sawrkar dawrna tura an hmachhawp neihte chu CID(SB) kaltlanga thlenzel tura chah in HPC(D) Lalhmingthanga Sanate pawl nena Sawrkar inbiakna neih a nih dawn chuan Lalhmingthanga Sanate tel lo chuan inremna tluantling a awm theih dawn loh avangin Lalhmingthanga Sanate tel thei ngei se tih a ni a; a tel thei lo a nih pawhin a aiawh atana official-a a ruat ngeite nen chauh inbiak ni se tha an tih thu an hrilh bawk. Lalhmingthanga Sanate hriatpuina loa HPCD(D) Lalhmingthanga Sanate faction hming chhala inbiakna chuan inremna tluantling a thlen thei dawn lo tih an hriattir a ni.

Chuvang chuan, HPC(D) Lalhmingthanga Sanate pawl te hian Sawrkar nen inremna nei turin sawrkar atanga phut an nei anih chuan CID(SB) official te hnenah thlen hmasa turin Pu Lalhlawhtlinga chu an chah a ni.

**(VANLALFAKA RALTE)**

Sr. Superintendent of Police

CID(SB): Mizoram, Aizawl