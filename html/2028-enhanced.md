****STATEMENT OF EDWIN JATIHAM****

|  | **NAME** | **:**  | **EDWIN JATIHAM** |
| --- | --- | --- | --- |
|  | **AGE** | **:**  | **34 yrs. D.O.B - 15.6.1976** |
|  | **FATHER'S NAME** | **:** | **Slai Kong**  |
|  | **NATIVE VILLAGE** | **:**  | **Tumpanglui, Mamit District** |
|  | **PRESENT ADDRESS** | **:**  | **Nathi (Bru refugee camp)** |
|  | **EDN. QUALIFICATION** | **:**  | **PU from Iykintew College, Shillong** |
|  | **MARITAL STATUS** | **:**  | **Married with Laldinthari(26)** **d/o Khawlhmingthanga, Chuhvel (having 3 children)** |
|  | **OCCUPATION** | **:** | **Farmer**  |
|  | **DESCRIPTIVE ROLL:-** |  |  |
|         | **Height** **Complexion** **Eyes** **Hair** **Built** **Nose** **Face** **Identification Mark** **Beard/Moustache** **Dress** | **:** **:** **:** **:** **:** **:** **:** **:** **:** **:** | **5'3"** **Fair** **Black** **Black** **Normal** **Short** **Round** **Mole on upper chest** **Little beard and moustache** **Kamis black colour with black long pant**  |
|  | **FAMILY MEMBERS:-** |  |  |
|  | **Father** **Mother** **Brothers**   **Sisters**    **Wife** **Son**  **Daughter** | **:** **:** **:**   **:**    **:** **:**  **:** | **Slai Kong, Naisingpara** **Santaurung, Naisingpara** **1) Yrido@Lalhminga, Naisingpara** **2) Lalnunnema, Naisingpara** **3) Jhon Lalnuntluanga, Naisingpara** **1) Joharung, Naisingpara** **2) Somberung, Naisingpara** **3) Puberung, Naisingpara** **4) Lolita, Naisingpara** **Laldinthari, S/o Khawlhmingthanga, Chuhvel, Mamit Dist.** **1) Gilbert-a(7)** **2) Khasouhrai(L) (3)** **Lambini (8 mts)**  |


****

**BRIEF HISTORY:**

**Ka hming chu Edwin Jatiham a ni a, kum 1976 khan Tumpanglui, Mamit Dist. ah ka piang a, unau hmeichhia pali leh mipa pathum ka nei a, kei hi a naupang ber dawttu ka ni. Tumpanglui ah hian primary school kalin, Behliangchhip ah High School kal lehin Shillong ah PU ka zova, hemi hnu hian Naisingpara High School ah ka thawk a, Naisingpara Refugee Camp-a chhungkaw tin ten buhfai an thawhkhawm atangin kan hlawh tur min pe thin a ni.**

****Naisingpara High School(private) ah hian kum 2003-2004 ka thawh hnuin kum 2005 March thla khan Bru Liberation Front of Mizoam(BLFM) ah 2nd Lieut. in ka lut a, hetihlai hian member 350-400 vel niin kan President chu Vanlalliana a ni. Kum 2006 October thla khan BLFM chu Mizoram sorkar ah kan in surrender ve ta a. Hetah hian rehabilitation Rs.80000/-, transportation Rs.2000/- leh jungle hat Rs.3000/- kan dawng a ni. Tichuan, Tuipuibari transit camp ah 2006-07 awmin Ex-BLFM Welfare Committee hmingin Mizoram sorkarin sum min la pek kim loh te kan nawr thin a ni. He sum hi kum 2008 January thla khan Naisingpara ka awm laiin kan dawng kim ta a. Ka nupui fanaute nen kum 2009-2010 chhung chu dawrte siamin kan awm ve a, dt. 27.10.2010 khan ka fanu te ber Lambini hi Naisingpara ah a piang a, ka fanu pian hma Aug-Sept. thla vel khan Ex-BLFM census buaipuiin Aizawl Ahimsa Hotel ah kan cheng thin a ni. Ahimsa Hotel ah hian Ex-BLFM Welfare Committee O.B chin panga kan thleng a, chungte chu Chairman-Lalhmingthanga, Secretary- Edwin Jatiham, Asstt.Secy- Lalthianghlima, Fin.Secy.- C. Thankima, Treasurer- India Rai@Apeto@Zonunpara te kan ni. Naisingpara ah hian kum 2010 October thla atang khan ka awm chho char char a, Bru repatriation chungchangah MBDPF hio sawmna angin Mamit district DC office ah ka pui thin a ni.****

**Kum 2005 a BLFM a ka luh ve hmain BLFM Vice President Toisarai@ Zoramthanga leh Gen.Secy. Lalrinkima ten Rs.300000/- mi hrang hrang hnen atangin an lo ba tawh a, tunah Ex-BLFM Welfare Committee ah Secretary ka nih avangin heng an leiba te hi ka kovah a tla ta a, kan theih ang angin kan leiba te hi rulin Rs.50000/- vel chu kan rul tawhin ka hria. Heng kan batna te hian kei leh Pu Lalhmingthanga, Chairman Ex-BLFM te hi min thing nasa hle a, thah ah te pawh min vau fo thin a ni. BLFM Secretary ka nih ve lai a kan puk te leh ka hruaitu hmasa te lo puk tawh zawng zawng te leh 50% punga pawisa hi kan puk thin avangin tunah hian a pung nen Rs.5.3 lakhs vel a ni tawh in ka hria.**

****Ex-BLFM Welfare Committee ah Secretary ka nih avang leh BLFM underground kan neih avangin Naisingpara chhuahsan dan ka ngaihtuah ta a, BLFM underground kan awm laiin DHD(Dima Halam Daogah) Harangazao, NC. Hills ah thian ka lo neih tawh avangin DHD ho belh tumin dt. 7.6.2011 vel khan Harangazao lam panin ka kal ta a. DHD Nunisa Faction zingah hian hriatsa ka nei nual a, Army-Chief Pranab Nunisa te, Lieut. Daukhlo te, Sgt.Maj. Credou te, Chairman Dilip Nunisa te ka hre hlawm a, DHD ni ka hmuh tam ber te chu Lieut.Daukhlo leh Army Chief Pranab Nunisa te an ni. Daukhlo hian Harangazao atanga 15kms. velah Kayampur khaw ruak, mi awm tawh lohna hmunah family a in te sain kan awm theih tur thu min hrilh a, Kayampur hmun te pawh chu Dimasa mi pahnih nen kan va en nghe nghe a ni. 23.6.2011 vel khan DHD Army Chief Pranab Nunisa chu ka nghak chhuak ta a, ka harsatna te ka hrilh a, Pranab chuan min hrethiam a, anmahni mi leh sa ni turin ka hming Edwin jatiham ti lovin Edwin Hozai/Langthasa tih a thlak turin leh ID Card leh ATM Card siamna turin passport size photo pali submit turin min ti ta a ni.****

**Tichuan ka chhungten, ka fanu Lambini damloh thu min hrilh avangin dt.27.6.2011 khan Naisingpara ah ka haw leh ta a, a tuk dt. 28.6.2011 khan bazar tura ka kal laiin Keya leh a naute pahnih ten ama inah min kova, AJ Vanlalhruaia'n min hmuhin kan vaiin Keya inah chuan kan inkawm ta a ni.**

**Keya chuan DHD Nunisa Faction hruaitute nena kan inbiak dan zawng zawng te leh amah pawh DHD ho in surrender ruala Assam sorkar a in surrender ve mai a duh thu te a sawi a, an naute pahnih Basa leh Chengzem te pawhin an duh ve tho ani. Tin Thomas-a bula Keya nau la awmte pawh a ruka sawm chhuah phat a tum thu te a sawi ani. Tin, SDPO Kanchanpur ami in, in surrender vat loh chuan a nupui leh a pa manah a vau reng bawk avangin DHD ho ramruak Kayampur ah chuan a ruk a pem ve tawp mai a duh thu te a sawi a ni. AJ Vanlalhruaia pawh hian Harangazao ah a fate pahnih school an kal avangin DHD ho ramah chuan pem ve a duh thu a sawi bawk. Heng kan thil tum te hi Thomas-a hriatloh turin kan in chah vek bawk a ni.**

**Naisingpara ah ni 415 vel ka cham hnuin ka u pasal Lalnunsiama'n I nupui fanau te chu ngaihtuah duh suh DHD lamah chuan lo han kal la kan awmna tur te pawh lo va ngaihven rawh a tih avangin dt. 2.7.2011 ah Naisingpara atangin Lalrinawma nen chuan kan chhuak a, dt. 3.7.2011(Sunday) hian Katlicherra ah Thomas-a nen kan inhmu a, computer man vel Silchar ah lo zawt turin min tih hnuah dt. 3.7.2011 @6:00pm velah Kalpattaru Hotel, Silchar kan thleng ta a ni. Silchar a kan awm lai pawh hian Pu Thomas-a nen chuan kan inbe zauh zauh a, computer man chu Rs.25000/- atanga Rs.30000/- te a awm thu ka hrilh ta ani.**

**Tichuan dt. 6.7.2011@2:00am vel khan hotel a kan awm laiin police ten min rawn man ta ani. Police ten min man lai pawh hian a ngaihna ka hrelo hle a, min man chhan tak pawh hi ka chianglo ani.**

**Q. Thomas-a nen hian engtin nge in inhriat?**

**= Thomas-a hi a chanchin ka hriatna a rei tawh a mahse amah tak hi Katlicherra ah dt.3.7.2011 khan kan inhmu chauh ani. Katlicherra ah hian Lalrinawma nen kan nih avangin computer man vel Silchar ah lo zawt turin min chah ani.**

**Q. Thomas-a leh a pawl te thil tum i hriat dan tlangpui enge?**

**= Thomas-a leh a pawlte hian hun remchang hmasa berah an pawl thar hming tur leh declaration vel buaipui turin Meeting Lian, Gathmura, Hailakandi dist. a neih an tum thu an sawi. An pawl cabinet atan tunah hian Bru zingah MA zirlai Delhi ami te, LLB zirlai Guwahati ami te, MBA zir mek Agartala ami te, Tripura leh Mizoram a Bru graduate te an biak fel vek tawh thu te hriat a ni. Hel tenau leh pawl dang reng reng chu awm an phal lo anga, an kap hlum zel mai dawn ani an ti bawk ani.**

**Q. Katlicherra ah khan Thomas-a nen enge in sawi?**

**= Thomas-a chuan Ex-BNLF ka nih thu a lo hria a, Gathmura a Ex-BNLF tho Tentoyla nen an inhriat thu leh Tentoyla-a hotel a chaw a ei tawh thu leh Gathmura ah pawh vawi tamtak a kal thin thu a sawi ani. Thomas-a chuan an pawl tel ve tur chuan training phawt a ngaih thu te pawh a sawi a, kei chuan ka hrisel loh avangin DHD Nunisa Faction ah luh ka tum thu ka hrilh ve a ni.**

**Q. Keya Dormajoy te hi khawiah chiah nge an awm? An Hqrs. berah enge an hman?**

**= Keya te hi Thomas-a te ho nen an awm ho vek a, Cachar Zion tlangdungah an khawsa ber thin a, an Hqrs. ber chu ka hre biklo.**

**Q. Cachar Zion ho hian Thomas-a te hi enge an ngaihdan?**

**= Cachar Zion a Bru awm tam zawk chuan an support lo ngam lova, hnam dang chuan an support vaklo an ti.**

**Q. Zarzokima thihna ah enge i inhnamhnawih ve na? A ruang chunga thuziak kha in ziah ani em?**

****= Zarzokima thih lai hian Mamit ah Ex-BLFM ration card chungchang kan buaipui lai ani a, ruang chunga thuziak kha a ziaktu ka hre bik lo a ni.****

**Q. Hel pawl dang nena in relation emaw an movement i hriat dan?**

**= Ex-BLFM Welfare Committee ah hian Secretary ka ni mek a, BLFM Foreign Secy. ka nih lai kha chuan hel dangte nen inzawmna vak kan nei lo. Engineer Charanjit ingh BLFM in an kidnapped chungchangah NLFT te nen an in tih thiamloh thu erawhchu BLFM ka zawm ve hma anih avangin ka hre vak lo. All Tripura Tiger Force(ATTF) te hi South Tripura lamah an awm tih bak ka hre vak lo a, NLFT te erawhchu Bangladesh ah an awm an tih bak hriat ka neilo. ZRA hi chu Thomas-a te, Lalrinawma te ho nen an in hre tha tih bak chu ka hre ve vak lo ani.**

**Q. Intelligence agency dangte nena in relation enge?**

****= SIB ah hian Pu Ruata te, Pu Pawan te, Pu PK.Thakur, IPS te nen kan inhria a, SIB ah lut tur pawhin min sawm thin a, form fill-up ka tlai avangin ka lut rih ta lo mai. Sim card leh Samsung mobile phone pawh Pu Ruata'n min pe a, refugee camp vela thil thleng ka hrilh reng thin a ni. Tripura mi Naisingpara camp a lokal ve thin SIB ami Pu Sankar te, Agartala mi Pu Jayan te, Tuipuibari ami Pu Horindrohor leh officer thenkhat te nen phone in kan inbe thin a, he ka hmelhriat te hi an rank tak erawh chu ka hre hlawm lo. Ka phone top-up te pawh anni ho hian min thunsak ve thin ani.****

**Q. In sum hmuhna leh in hman dan enge?**

**= Kumin 2011 March thla khan BLFM surrender package a rehabilitation fund Rs.30000/- kha ka dawng kim ve chiah a. Ba rulh nan leh family management ah ka hmang tlangpui a, dawr te siamin ka nupui Laldinthari'n a enkawl thin bawk. MBDPF ten anmahni pui tura min sawm angin mamit DC ah ka pui thin a, transportation te, ei leh in man te chu min pe ve thin ani.**

****Thomas-a leh a pawlte chuan refugee camp a ration dealer block hrang hrang te hnenah pawisa in tinah Rs.300/- te, Rs.200/- tea lo khawn turin a ti a, an hlauh avangin dealer te chuan an khawn mai thin a, Thomas-a kid Tauchinga leh a hoten sum pe duhlo in thenkhat ah an lut kual a, an pawl in jail an neih ve loh thu leh kahhlum mai an nih tur thu tein an vau thin ani. An sum hmuh tlingkhawm zat leh an hmandan erawhchu ka hre vaklo ani.****

**Q. Bru Displaced Welfare Organisation President, A. Zomdarai hi enge a tih ber, MBDPF te nen enge an relation?**

**= BDWO President A.Zomdarai hi putar tawh tak niin Bru custom puithiam a ni a, marriage leh divorce chungchangah pawh a thu pawl ani a, All Refugees Chowdhuri Association ah pawh Adviser a ni bawk. Pu A.Zomdarai hi Hindu kulmut tak ani a, Vishwa Hindu Parishad(VHP) te, Rashtria Swayan Shevak Shang(RSS), Akil Bharatia Vanavasi Kalyan Ashram(ABVKA) heng central lama Hindu pawl ho nen hian an in link tha hle a, heng pawl ho hian Delhi ah pawh an hruai tawh nghe nghe ani. Naisingpara in a kan vak pawh khan thuamhnaw te rawn semin, naupang thenkhat lehkha zir tur tein an hruai thin ani.**

**Tum khat chu A.Zomdarai hian MBDPF hovin sum mipui chantur an ti chingpen in a hria a, Sub Divisional Magistrate hnenah pawh a zualko thin nghe nghe ani. BNLF hunlai pawh khan Pu Zomdarai hian mipuiah pawisa khawn tawhlo turin a tih thin avangin hel ho hian an ngeih vaklo thin ani. Mipui camp a awm te pawh a zahder ve hle niih an sawi bawk a, a fapa SSA Teacher in a chawm deuh ta ber a, Hindu sakhaw be thin ho chuan A.Zomdarai hi an zah hle ani.**

**Q. MBDPF leh BCC te nen eng angin nge in thawhho?**

****= MBDPF hruaitute sawmna angin Mamit DC Office ah repatriation chungchang a proforma leh list siam te ka pui thin. BCC din tirh atangin Jt. Secretary in ka awm a, rules&regulation mumal taka a awmloh avangin siamthat a ngai hle a, bang phawt a, regroup leh kan tum avangin nikum 2010 Aug/Sept. thla khan ka bansan ta ani.****

**Q. Thomas-a pawl te refugees camp vel a an demand dan te, an pawl chetlak dan hrim hrim in hriat dan?**

****= Naisingpara, Hazacherra, Asapara refugee camp ah te Rs.200-Rs.300 velin pawisa an khawn deuh ber a, a tam zawk chuan sum hi an pe mai thin a ni. Thomas-a nau Tauching leh a hote hian an khawn ber a, dealer ho ten an pui thin bawk. Pawisa pelo hming list te a dil thin avangin tamtak chuan action an lak an hlau hle thin a ni.****

**Q. An pawl aim/objective i hriat dan?**

**= An pawl hming hi ULA(United Liberation Army) ULFB(United Liberation Front of Bru) PFF(People Federal Front) tih te ani a, Bru land thar siam/dinchhuah an tum ber. Gathmura a meeting an neih hnuah declaration siam an tum a ni.**

**Q. Repatriation chungchang hi Thomas-a pawl te hian enge an ngaihdan? Member hi engzat chiah nge an nih?**

**= Bru mipuite thu thuah an ngai a, tumah Mizoram a lut tur dan an tum lova, an pawl member hi mi 25 - 30 vel niin ka hria.**

**Q. Thomas-a pawl te hi hel pawl dang nen enge an relation?**

**= Thomas-a pawl Sgt.Maj. Keya in a sawi danin ZRA nen an in ti tha viau a, DHD ho nen chuan an inmil vak lova, ABCI kidnapped tu Doinoram-a pawl te nen chuan Kalapahar khaw bulah an inkap tawh a, Thomas-a pawlte hian AK-47 pakhat leh 303 Rifle pakhat an chhuhsak tawh, an inkah chhan leh a hun tak hi chu ka hrelo a, Doinoram-a pal mi pakhat a thi nghe nghe ani.**

**Q. DHD Nunisa Faction ah Bru mi tute nge awm?**

**= Tunah hian mi pali DBD ho in surrender huna tel ve turin an awm. 1) Thanliana 2) Raijo 3) Tempurai leh 4) Gosipa te an ni. DHD camp hrang hrangah rotation in an awm kual ve thin a ni.**

**Q. DHD Nunisa Faction ho hian an pawm duh tak tak che in i ring em?**

****= Pranab Nunisa, DHD Army Chief in a sawi danin Demaraji separate State hi Assam sorkar ah demand mahse Central chuan Bodo Territorial Council din hmasak phawt nise an ti a. Demasa population hi an lo tlem em avangin keini Bru chhungkua ho pawh an ram awl Kayampur ah pem turin min sawm a ni. Harangazao atang 15kms vela hla ram awl Kayampur ah hian kan chhungkua leh Bru chhungkua dang paruk vel pem luh mai kan tum mek a ni.****

****

**A chunga tarlan tak statement leh questionnaire zawng zawngte hi a hun leh ni chiang takin ka hrelo nain thu dik vek ani tih ka sawi e.**