<p>GROUND RULES FOR<br />
IMPLEMENTATION OF SUSPENSION OF OPERATION BETWEEN<br />
THE GOVERNMENT OF MIZORAM AND THE HMAR PEOPLE&rsquo;S CONVENTION (DEMOCRATIC)&nbsp;</p>

<p>&nbsp;&nbsp; &nbsp;Mizoram Sorkar leh Hmar People Convention (Democratic)-te chuan inpawhtawn taka an ngaihdante an sawiho hnuin January 31, 2013 hian heng a hnuaia point tarlante hi inkahhai thuthlung (Suspension of Operation) hlawhtlin theihnan January 31, 2013 a\anga hman tan turin an remti e.&nbsp;</p>

<p>OBJECTIVES :<br />
&nbsp;&nbsp; &nbsp;(a)&nbsp;&nbsp; &nbsp;Heng thuthlungte hi remna zawnga inbiakna a awm theihna turin inkahhaina thuthlung zawn hmasak ngei tura ruahman a ni a, Mizorama Hmar People Convention (Democratic)-te harsatna sutkian hlenna tura inremtlanna thu sawiho theihna tur atana siam leh remtih tlan a ni.<br />
&nbsp;&nbsp; &nbsp;(b)&nbsp;&nbsp; &nbsp;Inremna tlo zawk a awm theih nana inrintawnna a awm theihnana siamho a ni.</p>

<p>BASIC PRINCIPLE :<br />
&nbsp;&nbsp; &nbsp;1.&nbsp;&nbsp; &nbsp;Mizoram State Police ten Hmar People Convention (Democratic)-te (lakah offensive operation) bei turin hma an la lo ang a. Hmar People Convention (Democratic)-ten remna kawng zawh tibuai thei eng thil mah an ti lovang. Hmar People Convention (Democratic) member ten Mizoram leh \henawm state-a thlamuang taka an vahvel theihnan State Sorkar-in he inremna hi zahsak turin Central Sorkar hnenah ngenna a siam ang. Amaherawhchu, he inremna a tello hel pawl dangte beih kawngah Mizoram Sorkar chuan a duh dan angin hma a la thei ang.</p>

<p>&nbsp;&nbsp; &nbsp;2.&nbsp;&nbsp; &nbsp;Inkahhai hunchhungin \henawm State-te : Assam, Meghalaya, Tripura leh Manipur chhunga Hmar People Convention (Democratic)-ten thlamuang taka an veivah theihnan Mizoram Sorkar-in ngenna a siam bawk ang a. Remna kawng zawh &nbsp;(peace process) tibuai zawnga Hmar People Convention (Democratic) an chet loh chuan security agency dangte pawh Hmar People Convention (Democratic) beihna kawnga hma la lo turin Mizoram Sorkar-in a hriattir bawk ang.</p>

<p>&nbsp;&nbsp; &nbsp;3.&nbsp;&nbsp; &nbsp;Heng inremna point-te hi zawm \hat anih ngei theihnan Hmar People Convention (Democratic) leh Mizoram Sorkar aiawh member inzat (Joint Monitoring Group) siam a ni ang.</p>

<p>&nbsp;&nbsp; &nbsp;4.&nbsp;&nbsp; &nbsp;Inrin tawnna leh remna leh muanna kawng zawhna turin puakthei thil leh silai keng lovin Hmar People Convention (Democratic)-te Mizoram chhungah zalen takin an kal vel thei ang.</p>

<p>&nbsp;&nbsp; &nbsp;5.&nbsp;&nbsp; &nbsp;Hmar People Convention (Democratic) leh Mizoram Sorkar inkahhaina thuthlung hi thla ruk (6) chhung atan siam phawt a ni ang a. Mizoram Sorkar leh Hmar People Convention (Democratic)-ten rem an tih tlan chuan a pawhsei theih ang a, hemi chhung hian remna kawng zawnga inbiakna vawi hnih (2) tal neih hman tur a ni ang.</p>

<p>&nbsp;&nbsp; &nbsp;6.&nbsp;&nbsp; &nbsp;Invenhimna kawng leh remna leh muanna lam chi tibuai thei zawnga chetna reng reng Hmar People Convention (Democratic)-ten an titawp nghal ang a. Pawl leh mimal invauna lam chi reng reng leh invauna anga ngaih theih thil reng reng an ti tawp nghal ang.<br />
&nbsp;&nbsp; &nbsp;&nbsp;&nbsp; &nbsp;<br />
&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;Inthlanna (election process) hrang hrang Parliamentary Election, State Assambly Election leh local election-ah vote thlaktuten an duhna tak hmang thei lova invauna lam chi reng reng emaw, invauna anga lang chi reng reng Hmar People Convention (Democratic)-ten an titawp nghal ang.</p>

<p>&nbsp;&nbsp; &nbsp;7.&nbsp;&nbsp; &nbsp;Mizoram Police ten Hmar People Convention (Democratic)-te bei turin hma an la lo ang a. Amaherawhchu, Mizoram himna te, Police Station hnathawh pangngai leh Battalion Outpost ten law and order vawnhimna kawnga hna an thawh pangngai chu a pangngaiin a kal ang.</p>

<p>&nbsp;&nbsp; &nbsp;8.&nbsp;&nbsp; &nbsp;Mizoram Sorkar-in Liaison Officer atan officer pakhat (1) a ruat anga, SP(CID) nen inberawnin remna kawng zawh tura inbiakna atana mamawh hrang hrangah (transportation, accomodation, etc) mawh a phur ang.</p>

<p>&nbsp;&nbsp; &nbsp;9.&nbsp;&nbsp; &nbsp;Heng inremna point hrang hrangte hi a tu zawk zawk pawhin an bawhchhia anih chuan heng inremna point-te hi chawp leh chilh a tawp nghal anga ngaih a ni ang.</p>

<p><br />
Date : 31st January, 2013</p>