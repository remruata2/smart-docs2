****BRU HELTHAR LEH AN DINHMUN THAR BER****

**Introduction:** Bru hel group (2) BNLF leh BLFM te sawrkar a an in surrender hnu hian hun engemaw chen chu Bru hnam te zingah helpawl anga activities nei lem lovin khawimaw laiah chuan helpawl anga inchhalin chhiahkhawn leh mi vau te a awm zeuh zeuh thin a. Dt. 13. 11.2009 ah Tv. Zarzokima BRU nia inchhal ten an kahhlum atang khan Bru helpawl piangthar leh an awm em tih leh an chanchin dangte uluk tak leh chipchiar taka enquiry lak a ni a. Hetiang hi tun dinhmun a Bru helpawl nia lang te awmdan chu a ni:-

****1. ZRO nena inkawp pawl:** Intelligence report hrang hrang leh source atanga a lan danin Bru anga hming hran leh organization set-up mumal tak nei chuang lovin Bru Tlangval 20 -30 vel ZRO hnuaiah Myanmar-ah an training a. A hruaitu lawk tam ber chu BNLF leh BLFM insurrender zinga telve duhlo te kha an ni. Member thenkhat te chu insurrender tawh zet sawrkar atang benefit zawng zawng la vek tawh zawm leh te an awm bawk. He group zinga mi te hi Tv. Zarzokima thihnaah pawh khan an telve ngei nia hriat a ni. Tun dinhmun a an hruaitu lawk hriattheih te chu hengte hi an ni:-**

1. Vanlalfela (S/S Maj. BLFM) now arrested
2. Henry zamatia
3. Rajmoni
4. Muikau (S/S Cpl. BLFM)
5. Keya @ Bitorai (S/S Cpl. BLFM)
6. Thara (S/S Private BNLF)

 Heng hruaitu lawk langsar te bakah hian Bru Refugee Camp hrang hrang leh Assam a Hailakandi leh Karimganj District atanga Bru thalai te mi 20-30 velin an zawm bawk nia hriat a ni. Anni group hi ZRO mai bakah ATTF (Tripura Hel pawl) te nena inthlunzawmna neiin MBDPF hruaitu te nen pawh chhiahkhawn chungchang leh activities dangah inzawmna thuktak nei niin report dawn a ni. Ralthuam hi engemawzat an nei tawh nia report dawn ani a. AK-47 - 5 nos. , SLR – 1 no., Grenade – 3 nos., G-3 – 2 nos., leh Silai siamchawp engemawzat an nei nia hriat a ni. An hruaitu lawk leh thurawn petu Vanlalfela leh Lalthazuala man an nih hnu hian an hruaitu te tlanchhuah nan kidnapping emaw extortion nasa lehzuala Mizoram chhunga chet an tum thu dawn fo ani a, amaherawhchu tun thlengin an thil tum an la ti thei rih lo. Refugee Camp hrang hrang-ah erawh chuan MBDPF te hriatpuina in puitling pakhat zelah Rs. 10/- leh naupang pakhat zelah Rs. 5/- Dt. 19.3.2010 atang khan an khawn tan nia hriat a ni.

****2. HPC (D) nena inkawp pawl**: He pawl hi Assam State chhunga District pathum Cachar, Karimganj leh Hailakandi District a Bru thalaite anni ber a. Kolasib District ep Kalapahar, Kutkuti leh Riflemara velah an chetla ber a. HPC (D) an belh nachhan ber nia lang chu an silai te hawh a hemi hmanga Mizoram leh Assam inri na area vela chhiah khawn ani ber. Mizoram leh Mizo te tan harsatna an siam hranpa hriat ani lo. An hruaitu hriat theih chin te chu :-**

1. Malsawma
2. Sisoko
3. Biaka
4. Doinoram

 Anni zingah hian Doinoram hi hruaitu chan chang ani deuh ber a, amaherawhchhu Assam Police ten an man tak avangin Malsawma hian hotu nihna a chelh mek. Dt. 12.3.2010 atang khan HPC (D) group khat mi 13 vel nen Lailapur leh Vairengte inkarah kawng cross in tunah hian Kutkuti leh a chhehvelah an awm mek nia hriat a ni.

**3. Lalzuimawia @ B. Meska pawl:**Anni hi helpawl anga chhiar tlak anni meuh lova. Hel lem chang pawl anni zawk mah awm e. An operation area hi Kolasib District chhung Pangbalkawn, Chhimluang, Rajdali, Saihapui leh Assam ramchhung Kalapahar velah niin helai vela vai sumdawng te hnen atangin tihluihnain sum an laksak thin. Silai siamchawp, Maniature -1no., Carbine – 1no. leh 9mm Pistol – 1no an nei nia hriat a ni. Dt. 17.3.2010 a Suarhliap khawdai a Vai Contractor suamtute kha an ni. An member hriattheih te chu:

1. Lalzuimawia @ B. Meska (S/S President now) arrested by Mizoram Police
2. Khawrhzunga (S/S Army Chief)
3. Thaisrema (S/S Dy. Army Chief)
4. Duhdumi
5. Thara
6. Ruata

 Hengho hi helpawl ni chiah lo mahse Bairabi leh Pangbalkawn area velah an nghal hle a, Vai Mausat leh Bawngkai te pawisa chhuhsak in, Contractor leh Mau Mahalder-te pawisa an demand thin. Bairabi bul lawk Dungkhel zauah mausat angin an member te an inhlawh a, Vai thenkhat te tirkual in pawisa demand tur leh mi rawk tur remchang an dap tir thin nia hriat a ni. He group hian Camouflaged suit panga(5) vel an nei a, hel anga an lan theihna turin operation an thlak dawn chuan thim laiin an uniform te hi mi thenkhat hmuh theih turin an ha chhuak thin.

 Heng a chunga kan sawi group thum te zingah hian ZRO hnuaia training chhuak Raj-a leh Henry-a pawl an tih mai te hi Bru refugee Camp-ah tlangnel takin an chevel thei nia thudawn ani a. MBDPF pawmpui pawl ang hiala report leh MBDPF hruaitu lawk pathum Sawibunga, Bruno Msha leh Vansanga te phei chu an mentor ang hiala sawi a ni. MBDPF leh an kaihhruai CDC te support an dawn tlat avangin karlovah helpawl lian leh hnawksak anni thei thuai dawn niin a lang. An hruaitu zinga mi Henry-a leh Rajmmuni te hi Tripura mi, lehkhathiam anni a. DHD, ZRO leh ATTF hotute nen relation thatak an nei nia hriat an ni. Tin, an hruaitu dang Muikau leh Keya te hi BNLF leh BLFM hunlaiah pawh vawi duailo kidnapping-ah a sulsu tu anni thin a, NLFT hnuaiah weapons training pawh nei tawh an ni nghe nghe.

Dated Aizawl (**H.L. THANGZUAL**)

the 1.4.2010 Addl. Superintendent of Police

CID (SB), Mizoram, Aizawl