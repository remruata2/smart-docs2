****Aizawl leh Mizoram hmun danga pawisa hmanga sumdawnna****

****kalpui mektute chhuina – I.****

**1.** **Mizoram Share World, Zarkawt :**

 Pu Kaprivunga (46) s/o Liankamlova of Ramthar hian enkawlin, tunah hian collector 200 vel neiin an hnena pawisa dah te hi 8% per annuma pungin maturity period ah a pekir leh thin. (Customers atang leh an mahni atangin engmah pawisa chungchangah buaina an la nei lo). Lunglei, Saiha, Champhai leh Kolasib ah te Branch thar hawn tum mek a ni.

**2. Carona :**

 Managing Director chu Zakir Hussain Chaudhuri s/o Hazi Abdul Choudhuri of Kamishail, Karimganj a ni a. Zarkawtah Office neiin Chairman chu H. Lalbuatsaiha s/o V.L. Faka of Ramhlun Venglai a ni a. Collectors 500 vel neiin 7% per annum interest a ni. Customers te pawisa deposit hi Managing Director in Karimganj lamah thawn thlain, investment lam chu Karimganj lam hian an buaipui a ni. Tuna hriat theih chinah chuan customers te pawisa deposit term hrang hranga matured tawhte pawisa pek theih loh Rs. 1.40 crores a awm mek a, customers te an buai hle. Company Regn. No. ROC. 02-7549/04

**3. SEBA Real Estate :**

 Tanmoy Chakraborty of Guwahati hian management hna thawkin collector 600 vel an nei a, 8% interest a ni. Customers atangin engmah harsatna an neih hriat a ni lo. ROC. No. 02-08185

**4. BAS :**

 P.C. V.L. Ruatkima s/o Vanlalhlira (L) of Vaivakawn chu Manager niin collectors 70 vel an nei a, 7% per annum interest a ni. Customers atangin engmah harsatna a awm hriat a ni lo. ROC. No. 02 – 05754

**5. Tower Info. Tech. Ltd. :**

 Sidique Hussain Mazumdar of Silchar chu Manager niin, collectors 300 vel an nei a, 8% interest per annum a ni. Customers atangin engmah harsatna a awm hriat a ni lo. ROC. No. 72900 Ovt. 2005

**6. Relation Socia Economic Culture and Organisation :**

 A. Batacherji of Karimganj, Manager niin Branch i/c Aizawl ah Anand Thapa, Canteen Square, Aizawl a mi niin an hnena pawisa dahte hi interest 5% per annum niin, tunah hian an hnena pawisa dah matured tawh, pek theih loh Rs. 2 crores chuang zet an nei mek a, Aizawl a staff an dahte hlawh pawh hi thla thum an pe tawh lova, hemi chungchangah hian Dt. 6.9.2008 khan customers te Relation Office, Bara Bazar-ah meeting an nei a, Director hmu tur an inruat a, atul chuan Ukil rawihte pawh an sawi nia hriat a ni. An customers te an buai hle. ROC No. 02 – 07561/05

**7. Annanya Project & Construction Ltd. :**

 Joint Venture niin Pappu Kuri Managing Director a ni a, Agency Manager Jimmy V.L. Siama s/o Lalluahthanga of Bethlehem Vengthlang a ni a, July 2008 ah din niin collector 38 vel an nei. Engmah buaina an la nei lo. CIN No. 445201 AS 2008 PCL 008678 (Corporate Identity Number)

**8. Cosmic Negotiator Ltd. :**

 Sanjeet Chakraborty of Hailakandi Managing Director a ni a, Branch i/c Bijoy Raj Thapa a ni. Interest 5% per annum niin collectors 1112 an nei. 21.8.2008 thleng deposit matured te an clear vek, buaina engmah an nei lo.

**9. Legacy Finance Company Ltd. :**

 Zothanpuia s/o Saizika Sailo of Zemabawk enkawl niin tun kum atang chuan a thara pawisa collect an nei tawh lova, kum danga pawisa deposit te deposit term la mature lo leh loan an lo pek tawh ten recovery an tih mek avangin an office an la hawng niin an insawi. Mahse sorkar hnathawkte atangin loan chu an la pe nia hriat a ni. Fix Deposit 24% per annum niin share installment 8% a ni. CIN No. 465921 MZ-2007 PCL 008236 an nei.

**10. Daffodils Insurance Agency Pvt. Ltd :**

 1st June 2007 a din niin Istique Ahmed Choudhuri, Guwahati a mi ta a ni a, Branch i/c H. Lalropuia s/o Bawihtlanga of Electric Veng a ni a, collector 149 an nei a, 5% per annum interest a ni. Pawisa deposit matured pek tawh zat mihring 165 hnenah Rs. 24,84,718/- a ni a, pending an nei lo. ROC No. 02 – 08062/05 IRDA No. 3221718 and CNV CON-O.

**11. Swadesh Construction & Real Estate Ltd. :**

 Managing Director R. Ahmed Bhorbhya of Guwahati a ni a, 2007 a din a ni. Branch i/c S.U. Bhorbhuya of Silchar a ni. Collector 30 an nei a, 7% interest per annum a ni. Engmah buaina ala awm lo. CIN No. 4482703 PLC 608353 (CIN)

**12. Swarna Jayanti Agro – Tech. Ltd. :**

 M.D. Moynul Haque s/o M.D. Pakhi Miya of Karimganj chu Director a ni a, Branch i/c Esther Maulamching d/o Thangzalian of Champhai Bethel Veng a ni. Agent/Collectors 200 an nei a, customers 700 vel annei. A thar a ni bawk a, engmah buaina ala awm lo. Interest hi 8.25% per annum a ni. CIN No. 401403 AS 2007 PLC 008525 - 2007. Dt. of establishment February 2008.

**13. Desire Agro – resorts Development Pvt. Ltd. :**

 Owner cum Managing Director – Ashok Bose P-85 Lake, Culcutta, Branch i/c Senior Leader B. Lalsawma of Tuikhuahtlang. An kalphung hi Real Estate System a ni a, Customers ten kha estate kha Rs. 1000/- aia hniamlo in an lei a, 6% per annum a pung a ni, buaina an neih hriat a ni lo. ROC No. 21 – 86495/88.

**14. Zawlbuk Real Estate :**

 Managing Director Henry Lalremsanga s/o H. Thanhlira of Durtlang. Director Rev. H. Zalawma of Dawrpui Dt. 5th September 2007 khan Aizawl ah din ve a ni a, Head Office Noida niin Staff 16 an nei. Customers 200 annei a, ISO (International Standard Organisation) Certificate No. PCMSQMS/1530 – 2008, buaina engmah an nei lo.

**15. Rose Valley Chain Marketing System Ltd. :**

 Owner cum Chairman – Gautam Kundu of Culcutta, Branch i/c Margaret Lalengpari d/o Edenthara of Tuikual ‘N’. Tunah hian collectors 280 an nei a, customers 1000 vel an nei bawk. 7.14% per annum interest a ni a, collectors te hian an pawisa collect hi thla tinin an deposit thin. General Insurance leh Life Insurance te pawh an khawih ve bawk. Buaina an la nei lova, Nov. 2007 a din a ni. ROC No. 21 – 89311/99 PLC No. 45119 WB 2001 PLC 93688/01 IRDA No. 934779/05.

**16. Matribumi Pvt. Ltd. :**

 Owner cum Financial Director – Gautam Deb of Karimganj a ni a, Aizawl Branch i/c Rahul Deb of Karimganj a ni. Dt. 11.4.2007 khan Aizawl ah dinin collector 200 an nei a, customers 3000 vel an nei. An record atanga a lan danin customers pawisa deposit matured ni 6.9.2008 thleng clear vek a ni. ROC No. 02 – 08056/05.

**17. 4th Corner Business, Hunthar Veng Aizawl :**

 J. Peter H. Zama (54) s/o Neihkhuaia (L) ta a ni a, amah hi Leithum ah piangin 1957 khan Burma ah an pem a, 1980 chho vel khan Burma, Mizoram leh Culcutta ah sumdawnna a khawih a, 2003 atang khan mipuite hnenah pawisa interest 7% per month a puktir in 3% per month in deposit a dawng ve leh thung a ni. Loan a pekte hi sorkar hna thawk leh pensioner te chauh nia hriat a ni. Tunah hian hnathawk 24 neiin District Capital tinah Branch a hawng nia hriat a ni, Mihring 480 velin a hnenah hian pawisa 3% per month in an dah mek a, 3000 velin 7% per month in an puk mek bawk. A sawi dan chuan tunah hian 7 crores vel hi pawisa virvel mek a ni. He Financial Institution hian hetianga pawisa tiche vel tur hian eng phalna mah a nei lo.

**18. K.D. Mediclaim, Tuikual :**

 Hei hi D. Lalthangvunga of Tuikual leh a thian pathumte nen an tih a ni a, an kalphung chu – Member siamin an member te chuan a tlem berah Rs. 300/- dah in (thla tin) kum 1 – 10 thlengin maturity period an siam thei a, 5% interest per annum a ni. Memberten member an nih chhunga damlohna an tawh chuan ni 10 chhung nitin Rs. 200/- in an tanpui thei a ni. Hei hian an pawhsa dah mature huna an lak tur a su hek loving. An kalphung hi Medi-claim an nih ang hian Insurance nihna lai an nei a, RBI dan an bawhchhiat bak ah Insurance Regulation Development Authority kalphung an bawhchhe bawk. Tunah hian collector/campaigner 50 neiin members 4000 vel an nei bawk. Lunglei, Saiha, Lawngtlai leh Champhai ah te Branch an nei bawk.

**19. ELIM Partnership Firm :**

 Pu Lalhmachhuana (40) s/o Hrangthiauva (L) of Model Veng, Aizawl enkawl niin Firm hming an pu a, Registrar of Firms, Mizoram, Aizawl atangin registration an ti a, mahse an kalphung chu Companies ROC Certificate neite ang thovin partnership fees lain, partnership nihna neite chuan an duh zat pawisa dahin 8% per annum interest pe tur an ni. Pawisa dahkhawm an invest dan hi a landan chuan amah Pu Lalhmachhuana hian D-Met Account neiin Dr. Sangluaia, Stock Exchange Sub-Broker nihna hmang tangkaiin Stock Exchange ah share an lei a, chu chu tun dinhmuna an pawisa invest dan nia hriat a ni. Partnership ang pawha pawisa mipui deposit tir a, interest nei a siam theihna, Iegal Certificate engmah an nei lo.

**20. Appeline :**

 He company hi a tirah chuan Zarkawtah Office an nei nia hriat a ni a, tunah chuan Pu Laltana of Venglui In floor pakhat an luah ni a hriat a ni. Mahse Office an hawng ngai lova, hriat theih chinah chuan Lalchhandami of ITI leh Subedi te hian an enkawl a, customers te pawisa deposit matured tawh an pek theih loh avangin an buai hle tih hriat a ni a, Office pawh an hawn ngam loh phah ni a hriat a ni.

**21. Friendship Helping Hands Society :**

 He Society hi Firms Registration, Mizoram hnuaiah an in registered a, Regn. No. SR MZ 208/2002-03 Certificate an nei. He pawl hian customer, depositor tun dinhmunah tak chuan 10 an nei a, 3% per month a ni a, 4,5% per month in loan an pe chhuak ve leh thung. Tunah hain loanee 450 vel an nei. He Society hi dan ang taka pawisa dawng leh puktir turin engmah phalna an nei lo.

**22.** Tunlaia pawisa dahna hlawk chungchuang tak an sawi zinga pakhat chu Pu Roliana s/o Israel Sangkhuma hnena 8% per month interest a dah hi a ni a. Amaherawh chu Pu Roliana hnenah hian direct in a dah theih lohva, agent (down line) kaltlang khera dah a ngai. A pung 8% atang hian pawisa neitu chan chu 6% a ni a, 2% chu a down line te chan (commission) a ni. Rokhawlhna avanga thlakhat a tlin hmaa lakchhuah atul pawhin thlakhat daha a pung ang chiahin a lakchhuah theih a ni. Hetianga pawisa dahtute hian Court Affidavit fel tak siamin an dah thin.

 Thu dawn zel dan chuan Pu Roliana hian 16% per month in midang hnenah a dah ve leh chhawng thin ni a sawi a ni. Tin, a down line te hian miin an rin theihna turin Sawrkar mi pawimawhte leh Bank lam hotute pawhin an dah ve tih an sawi tel kher thin.

**23. Shekina Finance :**

 Hei hi Pu Nungkhawngam (52) s/o Lunpi (L) of Churachandpur (Zion Street), Manipur, tuna Chaltlang Lily Veng a mi inluaha khawsa enkawl a ni a. September 2007 khan Ebenezer Finance tiin bul a rawn tan a, tunah chuan Shekina Finance an in ti a ni. He pawl hian an hnena pawisa Rs. 5,00,000/- dah theih chuan an dah atanga thlathum hnuah Rs. 1,00,00,000/- (Nuaih za) puktir theiin an in sawi a, chutiang zelin an dah tam dan azirin 1.28% pungin an pe thei niin an in sawi a ni. Miten an rin theih nan Loan an pek tur pawisa hi Aizawl Pahausa Mazuala s/o Rosanga, P&amp;Son leh Malsawma s/o Hrangbana (L) of Chanmari te Bank Account hawh a pawisa rawn lut tur niin an in sawi a. Mazuala leh Malsawma te nen hian an Account pawisa luhtir phalna Affidavit pawh an siam vek a ni.

 Tun dinhmunah hian an hnena pawisa amount hrang hrang deposittute mi 40 vel niin 2.10 crores pawisa an collect tawh a ni. Heng pawisa dahtu te nen hian Court Affidavit siamin an hnena an dah atanga thlathum hnuah pawisa (Loan) hi pe ngei tur a intiamna an ni hlawm a, mahse hriat theih chinah chuan tumah loan hi an la pe lova, pawisa a lo la thleng thei lo tiin hun an pawtsei zel a, tunah chuan Customers lam pawhin an ngaithiam lo tan hle a ni. Tunah tak chuan Nungkhawngam hi phai lamah kalin a pawisa neih theih dan tur a ngaihtuah mek niin an sawi.

 Source of income, loan a pek theih dan tur hi a agent te hnenah pawh a sawi tha duh lo hle a, a customers te phei chu loan a pek hunah pawh a source zawt lo tura tiin a hrilh duh ngai lo. Mahse, tumkhat a ma tawngkam atanga kan hriat danin, phai lam Maruari hausa, pawisa ngah si mi 4 vel nena tangruala hetiang loan hi buatsaih niin a in sawi a, a agent pakhat hnena a sawi dan chuan phai lam sorkar hnathawk lian, pawisa ngah si, a thiante nen an buaipui niin a sawi. Tunah hian Aizawlah hian campaigner 5 a nei ni a hriat a ni. Affidavit engmah documents dang an nei lo.

**24. Zo Vision Company :**

 He Company hi mi panga Board of Directors anga kalin an enkawl a ni. Managing Director atan Robert Zairemmawia (36) s/o C. Laivuana of Kanhmun, tuna Mission Venga awm ta hian a enkawl a, Boards of Director te hi Capital Share Holder niin Company kalphung turah chuan thutawp siam theitute an ni. Tunah hian Upper Republic ah Office an nei a, staff 12 an nei a ni. Branch hi Lunglei, Lawngtlai, Kolasib, Chawngte leh Mamit-ahte an nei a ni. Tunah hian Company registration tiin an buaipui mek niin an sawi.

 Tun dinhmuna an kalphung chu mitu pawh share holder an ni thei a, share capital hniam ber chu Rs. 25000/- niin a tam lamah erawh bituk a awm lo. Miin Share Capital Rs. 25000/- lo dah ta se, a dah atanga ni 40 naah Rs. 2000/- an draw ang a, vawi 36 Rs. 2000/- zelin an draw anga, tichuan an draw zawng zawng chu Rs. 72000/- a ni dawn a ni. Tichuan ni 1440 (kum 3 leh thla 11) chhungin Rs. 47000/- in a pung hman tihna a ni. Zo Vision Business Profile a an Scheme duan lawk Short Term, Middle leh Long Term Sponsorship Scheme te hi chu an lo hmang lo. Tunah hian Share Holder Scheme rawn hmangtute hi mi 83 an ni. 17th July 2007 khan an din tan a ni.

**Note :**

1. Reserve Bank of India Act, 1934 u/s 455 in pawisa khawn, loan etc. pek theih a nih loh dan a tarlang a, a copy enclose a ni e.

1. Company din tur hian Govt. of India Ministry of Corporate Affairs DIN Cell (Director Identification Number) NOIDA ah DIN leh ORC (Over Riding Commission) Certificate lak/neih a ngai a, pek an nih hnu in ROC Certificate an siam leh a, heng certificate neite hian Scheme siamin an companies te tih phuisui nan mipui hnen atangin Central sorkar bituk chin pel lovin Interest pein pawisa an la khawm thiang ta a ni.

1. India sorkar Ministry of Corporate Affairs hnuai atangin Insurance Regulatory Development Authority (IRDA) kaltlangin Companies Insurance khawih lam chi reng reng ten IRDA atangin phalna Certificate an nei ngei tur a ni.