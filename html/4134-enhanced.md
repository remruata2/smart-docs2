Assam police ten Aitlang a Mizo JCB operator kut an thlak nia hriat chungchangah a hmunah kalin kan hmuhdan chu hetiang hi a ni e.

 Assam police te mi 30 atanga 40 vel silai keng te chuan Lalnarammawia kum-42 S/o Biakmawia(L) Kolasib vengthar chu kut an thlak tih hriat ngei a ni.

 Mizoram ina kawng an laih na hmun hi Aitlang PHE pump house bul atang a, Aitlang lui dung sir zawh chho char char in Pu Angaiha Vairengte Bangla veng ram, tlangah lawn chhoin tlang zawl atanga hmar lampang phei lehin pu Ngaisanga, Field veng ram ah hian an hnathawklai Assam police hian an lo lambun a ni.

 Helai kawng laih hi SDO (C) Vrte hmalakna in kawng hi date: 30.8.2021 Monday atanga laih ni in, Pump House atangin an kawng laih na hmun Pu Ngaisanga ram hi KM 4 vela ngaih a ni a, Vairengte atang hian 4&amp;half KM vel a ngaih a ni.

 JCB operator Lalnarammawia hi Assam police te hian a kawng laih na hmun Pu Ngaisang a ram a laih lai hian kawng chhak atanga rawn zuang thla in silai a rawn tin in. JCB hi a hma glass brick a rawn vawm kehin a pang glass te pawh an vawm chhiat sak bawk a ni.

 1.JCB operator hi a phone pe nghal turin an ti a, a revolver pai lai pe nghal bawk turin an ti. JCB operator hian silai a pai lo a, silai a an tin avang hian a phone hi a pe nghal a ni.

 2. JCB operator hi pawt chhuak in a hmai ah vawi 1 an beng a, a tukhum ah vawi2 an beng bawk a.

 3. JCB operator hi a chhak tlang a chhoh puin a kawrin a hmai an tuam sak a, Rongote lui ah hruai thla in kawi 4 vel an kal hnuin an thut tira,

 4.Assam police hian helai hmun hi kan ram a ni a, I rawn laih luih leh chuan kan thian te in kah hlum ang khan kan kap hlum ve ang che an tia a nghawng ah te chemin an chuktuah a, silai hmawr in an hawlh nawk nawk bawk a ni.

 5. Pu Lalnarammawia hi a thla te Assam police an laksak bawk a, Darkar 1 vel an awmtir hnuin an chhuah a ni.

 A hmun ah hian Additional SP Kolasib sipai 20 nen an kal nghal a ni. Buaina thlen lai hian SDO(C) Isack C. Lalrempuia hi a thlang meter 100 vel a hla a JCB kawng lai vil a awm hlan a ni.

 Helai kawng laih hi date: 23.8.2021 a Aitlang hnar a camp thar Vairengte khawtlangin an sak na hmun pawh tura laih tum a ni.