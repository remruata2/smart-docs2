****BRIEF NOTE ON NEWLY LAUNCHED****

****HPC(D) GENERAL HEADQUARTERS, SINLUNG****

**Organisation : HPC(D) General Headquarter, Sinlung**

**Established : 12th April,2019**

**General Headquarters : Rengkai,Churachanpur,Manipur**

**Commander in Chief : Lalkhama Hmar@LK Hmar**

**Cadre strength : N/A**

**Background of inception:**

******Hmar Peoples Convention(Democratic) leh Mizoram sawrkar chuan vawi engemawzat inbiakna (Peace Talks) an neih hnuah 2nd April,2018 khan State Guest House, Aizawl ah Memorandum of Settlement (MOS) an lo sign tawh a. Hemi zulzui hian HPC(D) chuan 13th April, 2018 khan CTI Sesawng,Mizoram ah Arms Laying Ceremony an lo hmang tawh bawk a ni.**

 Mizoram sawrkar leh HPC(D) te inremna in a ken tel hrang hrang zingah HPC(D) functionaries/cadres mi 114 te chu Rs.3 lakhs (cheng nuai thum) theuh dawng tura tih an ni.Mizoram sawrkar chuan HPC(D) functionaries/cadres te chu 13th April,2018 a CTI Sesawng hmuna Arms Laying Ceremony neih anih khan pawisa fai Rs.20,000/- theuh a pe nghal a. Hemi hnu hian Aizawl ah cheque hmangin Rs.2,80,000/- theuh mimal tin hi a pe leh a ni. Heng cheque te hi Pu John F Hmar@Ruatsang, Finance Secretary HPC(D) chuan la khawm leh vekin, pawisa hi a hlawmin a draw chhuak leh a ni.

 Amaherawhchu HPC(D) Council meeting chuan ruahmanna a lo siam lawk angin HPC(D) martar te, he Memorandum of Settlement (MOS) sign hun thleng zo ve ta lo mi engemawzat hnen ah pawisa fai hlan ve nise a ti a. Hemi atan hian HPC(D) hruaitute chuan cadres 63 te hnen atangin Rs.80,000/- (cheng singriat) theuh deduct in heng pawisa tling khawm hi Rs.50,40,000/- (cheng nuai sawmnga leh singli) lai a tling a ni.Heng pawisa khawn khawm zawng zawng hi Pu Lalthanglien Hmar@LT Hmar(the then HPCD Working Chairman) bank account ah thun vek niin hriat a ni.

 Hun engemawchen a liam hnu ah HPC(D) martar te tana pawisa khawn khawm hian martar chhung te hnen a thlen tak si loh ah chuan vui vai leh vuipui tu engemawzat an rawn awm tan ta a. Heng zinga hmalatute chu Lalkhama Hmar@LK Hmar, Lalthangsiem, Laldemlo, Lalpeklawm@Peka Hmar leh midang te an ni. An ni hian HPC(D) martar te tana pawisa khawn khawm chu martar chhung ten an dawn ve theih nan HPC(D) Council hruaitute hi an lo nawr tawh thin a, amaherawhchu awmzia a nei hlei thei lo a ni. Sinlung Hills Council Chairman Pu LT Hmar pawh hmu in, tum khat phei chu a account an enpui hial a. Hemi tum hian a bank a bank account ah hian Rs.1 lakh (cheng nuaikhat) chauh a lo awm thung. Hemi chungchangah hian Pu LT Hmar chuan martar te pawisa hlan tur chu Sinlung Hills Council (SHC) in hun khaih lak, pawisa neih loh laiin an lo hmang a. SHC in fund a neih veleh pek turin martar chhung te tan ruahmanna siam a la nih tur thu a lo hriattir hnu phei chuan HPC(D) cadres te hnen atanga pawisa khawn khawm(deducted) chu hmuh let emaw martar te hnen a pek chu beiseiawm ah an ngai ta lo a ni.

**Formation****:**

 HPC(D) Council hruaituten martar chhungte hnen a hlan tur pawisa khawn khawm an ti ching pen tih an hriat hnuah chuan Pu LK Hmar leh a thian te hian martar chhung te hian an chanvo an hmuh ve ngei theih nan pawl/outfit engemaw din an ngaihtuah chho ta a. Pawl an din hma hian an thiante leh hmelhriat, HPC(D) cadres hlui leh surrender tawh te be kual in hun engemawchen an lo sawm kual tawh thin a ni.

 Pu LK Hmar leh a thian te hian hetianga mi engemawzat an biak kual hnu hian pawl din tur leh pawl kalphung te sawiho turin 10th -12th April, 2019 chhungin Rengkai Dawrpui Veng,Churachanpur,Manipur ah an inhmukhawm a. He meeting ah hian Pu LT Hmar, Chairman, Sinlung Hills Council (SHC) pawh sum chingpen thu ah mawhphurtu ni a an hriat avangin an ko a ni. Amaherawhchu Pu LT Hmar hi a kal lo thung. He meeting ah hian Mizoram atangin mi 3 an kal ve a. Pu R.Lalbieklien, Ex-Commander HPC(D) Zosangbera faction pawh he meeting ah hian a tel ve bawk.

 He meeting hi Pu LK Hmar chuan kaihruaiin mi 20 vel an tel niin thu dawn a ni. He meeting chhung hian Pu John F Hmar@Ruatsanga, Ex-Finance Secretary, HPC(D) pawh koh niin, sum an lo lakkhawm tawh chungchang zawh a ni a. SHC in an puk thu a sawi nachungin, pawisa hmanna receipt/record awm te an en ho hnu ah Council in pawisa a puk/hman hi Rs 2 lakhs vel chauh niin hmuhchhuah a ni thung. Heti anih takah chuan members kal khawm te chuan nasa taka an sawi ho hnu ah pawl/outfit din turin thutlukna an siam a. Tichuan, Hmar Peoples Convention (Democrats)/HPC(D) General Headquarters, Sinlung tih pawl/outfit chu he meeting a kalkhawm te hian hming sign theuhin 12th April, 2019 hian an din ta a ni. HPC(D) General Headquarters, Sinlung din anih thu leh din anih chhan hi Dt.14.4.2019 khan Press Release hmangin an lo tarlang tawh a. He meeting ah hian pawl/outfit dang thawhpui chungchang engmah sawilan a ni lo.

 HPC(D) General Headquarters a mawhphurhna neitute hetiang hian an ruat a ni:

1. Lalkham Hmar@LK Hmar : Commander in Chief
2. Lalthangsiem : Commander
3. LD Hmar : Commander
4. Peka Hmar : Commander
5. R.Lalbieklien : Commander 

**Objectives****:**

****He pawl in a tum ber chu HPC(D) martar chhung ten an chanvo pawisa tur an hmuh ve ngei theih nan a beih a ni. He pawl chetlak dan tur hi zam fel chiah nilo mahse martar chhungten pawisa an hmuh ve ngei theih nan HPC(D) council hruaitute nawr hi a ni ber hrih a ni. Sawrkar laka lungawilohna emaw helna lam an tinzawn lo niin thu dawn a ni. Pawl kal zel dan turah pawh martar te chanpual an nawrchhuah hnuah chuan tih tawp ve mai emaw a tul anih chuan Hmar hnam safeguard tura din chhunzawm pawh tul thei anih thu an ti tlu a ni. He pawl hian inkaihhruaina dan mumal a siam thu tun thlengin hriat a la ni lo. Tin, area of operation leh pawisa khawn dan tur chungchang pawh sawifel a la ni lo niin thu dawn a ni.

 HPC(D) General Headquarters, Sinlung hian Mizoram tibuai zawng leh silai keng a Mizoram chhunga hel na chawk tho leh turin tunah chuan hmalakna an nei lo va. Mizoram sawrkar leh HPC(D) ten Memorandum of Settlement (MOS) an sign hnuah tun dinhmuna HPC(D) pawl hrang hrang la awm te chu HPC(D) Manipur Region, HPC(D) Assam Region leh tuna pawl ding thar HPC(D) General Headquarters, Sinlung te hi an ni. He pawl pathum te hmalakna hian Mizoram a rawn la kangkai hrih lo.

 HPC(D) General Headquartrers, Sinlung ding thar chungchangah hian HPC(D) surrender ta te zinga mi Lalbieklien, Ex-Commander pawh uluk taka kawm a ni. Mizoram tibuai tur leh helna chawk chhuak tur zawnga hmalakna engmah tunah hian a awmloh thu Biekliena hnen atang hian dawn a ni. Biekliena bakah hian HPC(D) cadres Peace Accord a lo kir Mizoram chhunga mi te pawh anmahni ngei contact an ni a. Mizoram atanga hel leh tura hmalak tum an awmloh thu leh inremna tih puitlin zel leh SHC chu felfai taka kal chho tura an duh thu an sawi theuh a ni. Mizoram chhungah Hmar mi thenkhat ten hel na chawk chhuak leh tur awm anga sawi rik a awm anih chuan, tute emaw an mimal ngaihdan an lo sawi chhuak ve mai ni a an ngaih thu HPC(D) cadres lo kir ta te hian an sawi.

****List of known participants attending the meeting held on 10th -12th April, 2019****:****

1. Lalkhama Hmar@LK Hmar, Rengkai.
2. Lalthangsiem, Vairengte P/A Churachanpur.
3. Lalbieklien, Vairengte P/A Hmarkhawlian, Assam.
4. Lalpeklawm, Rengkai.
5. Ramfangzauva, New Vervek.
6. Sundayliana, Sailutar.
7. Lalthlankunga, NC Hills.
8. Elkana, Ngampabung.
9. Thangrochhunga, Chandikhal.
10. Dinsanglien(L), Tualbung.
11. Kunga, Rengkai.

**Conclusion**:

 Information uluk taka lakkhawm a ni a, SHC area khaw thenkhat a HPC(D) returnees leh prominent person te hnen atanga hriat dan in Sawrkar leh HPC(D) te inremna tibahlah leh Mizoram chhunga silai chelek leh tur hawizawng chuan tumahin hmalak tun dinhmun ah chuan an tum lo.

 Dt.12.4.2019 a HPC(D) General Headquarters, Sinlung din chungchang ah Lalbieklien, Ex-Commander chuan inremna awm tawh hnu a pawl thar din leh tha a tih tawh loh thu leh inremna tibahlah zawnga hmalakna awm thei tur zawnga hmalak tum an lo awm anih pawhin tha a tih loh thu Mizoram sawrkar leh Hmar mipui te hriattirna Thuchhuah siam ngei a tum niin hriat a ni. Dt.12.4.2019 a meeting in HPC(D) General Headquarters,Sinlung Commander anga an lo ruat pawh a hriat loh thu leh a pawmloh thu hi amah ngeiin a sawi a ni.

Submitted by

(MALSAWMA ROYTE) Dy.SP

CID (SB)