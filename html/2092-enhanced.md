****RAMRI-A BUAINA CHUNGCHANG****

**I . SUARHLIAP-MIZORAM-CACHAR BORDER THIL THLENG**

 Ni 11.2.2020 @ 2:00 am - 3:00 am vel khan Suarhliap, Saikhawthlir bula leileta chhungkaw 3(pathum) te chu hmaituam, tualchher silai 2 leh chem keng mi 5/6 ten rawk in an phuar bet a, mobile handset leh bungraw thenkhat te bakah pawisa Rs.50,300/- an laksak a, heng hmaituam te hian Hindi tawng an hmang a ni.he thil thleng avang hian Kanhmun PS C/No. 5/20 dt. 26.2.2020 u/s 395/323 IPC r/w 25 1 B (a) Arms Act chu ziahluh a ni.

 Heng leilet te hi Pu Vanlalhruaia, Zarkawt, Aizawl te, Pu Tawnluia, Chawnpui, Aizawl te leh Pu Vanhnuaithanga, Suarhliap te ta a ni a, leilet enkawltu, misual rawk tuarte hi Chajar Ali Laskar(27) s/o Shiraj Uddin Laskar, Gharmura, Assam te, Myar Uddin Majhumdar(25) s/o Noor Akmor Majhumdar, Gharmura, Assam te leh Sams Uddin(22) s/o Jamshaid Ali, Katalichhora, Assam te an ni.

**II. MIZORAM - MYANMAR BORDER, SIAHA DIST. - A INHMUHTHIAM LOHNA**

 Ni.13.3.2020 khan Lungpuk, Siaha Dist. thalai te leh Ralie (Myanmar) thalai te inhnialbuaina a thleng a, kut inthlak tak erawh chu a awm lo. He thil thlen chhan tak chu helai ramri hi COVID-19 hri leng avangin inkalpawh phal ani lova, MADC Forest Guard ten border checkgate siamin an veng thin a ni. Ni 12.3.2020 dar 4:00pm vel khan Ralie thalai mi 10 vel chuan inneihna ruaithehna a hman atan Mizoram chhunga changel hnah te chu rawn lak an tuma, mahse checkgate duty chuan luh a lo phal lova, an thinrim chuan gate te sawiin an au vel a, Mizoram a an luh theih tak loh avangin an haw leh a, zan dar 9:00 velah rawn let lehin an tih dan pangngai bawk chuan an rawn ti leh a, Forest Guard duty chuan thil tha lo zawk a thlen a hlauh avangin ke a kalin Lungpuk VC te hnenah thil awm dan a report ta a. Lungpuk khaw mi 4 te chuan checkgate lam chu an pan ve ta nghal a ni.

 Ni 13.3.2020 zing thleng a Lungpuk mi 4 te an la haw loh avangin Lungpuk VC te chuan mipui hnenah thalai a thei thei chhuak khawm turin an hriattir a, thalai 100 vel chuan checkgate lam chu an pan ta a, a hma zana mi 4 kal te pawh him takin checkgate ah chuan an zuk hmu a ni. Lungpuk thalai te leh Ralie mi te hi an han inpawt ve deuh na a, buaina lian tham a chhuak ta lo a ni. Lungpuka Border duty police mi 2 pawh ni 13.3.2020 ah a hmunah thleng ve nghalin boruak tha lo thleng tur vengin an tih tur an ti ve nghal bawk a, Phura PS OC leh a staff te pawh ni 14.3.2020 ah a hmunah thlengin, Ralie leh Lungpuk a MTP hruaitute nen inremna an siam thei ta a ni.

 Tin, ni 15.3.2020 @ 1:30 pm vel khan Mato (Mapaw), Lochei(Myanmar) mi chuan Siasi, Siaha District a a farnu pasal nei chu tlawh a tum a, mahse helai hmun hi COVID-19 hrileng avanga inkalpawh phal lovin Kolodyne lui kamah MTP hovin checkpost an siam a, Mato pawh hi kal tlang an phal lova, a ni thinrim hian Lochei(Myanmar) atang a thiante mi 20 vel hruaiin check post/gate a MTP thalai te hi rawn ti buai in border paltlang phal loh thu poster an tar te chu pawt thla in, an au bengcheng vel a, hemi hnu hian Siasi khaw chhunga lut in buaina liantham erawh an siam lem lo a, Siasi VC te pawhin an khaw lama haw turin an lo ti ve bawk. Lochei VC te chuan he thil thleng hi lo hriain Siasi ah hian an kal ve nghal a, ngaihdam te an dil hnuah Lochei leh Siasi khawtlang chu an inrem thei ta a ni. Dy.SP(Hqrs) leh a hovin Siaha DEF Staff te pawh ni 15.3.2020 khan Siasi ah hian buaina chingfel turin an kal ve nghal a ni.

**III. ZOPHAI A MASJID SAK CHHUNZAWM CHUNGCHANGA MZP HMALAKNA**

 Ni 12.3.2020 khan MZP Gen.Hqrs. Gen.Secy. Lalnunmawia Pautu hovin Bairabi a MZP hruaitu thenkhat te chuan Status quo kalpui anih lai a Zophai, Bairabi-a Kachurthal Masjid Comtt. ten Masjit an sak chhunzawm leh tih an hriat avangin Zophai an pan a, Zophai an thlen hian Masjit chu an lo sak chhunzawm ngei tih an hmu a, a slab chhun chhunzawmna tura a dona mau thenkhat te chu an pheh thlaksak a, a hnathawkte pawh thawk chhunzawm lo turin an hrilh a ni. Hemi chung changah hian MZP chuan thuchhuah siamin Mizoram Sawrkarin Mizoram ramri humhalna ah hian nasa zawkin hma la se an duh thu leh MZP chuan Mizoram ramri humhalh nan hian an theihtawp an chhuah zel tur thu an sawi bawk.

 Ni 18.3.2020 khan MZP Gen.Hqrs. hruaitu thenkhat mi 15-20 chuan an President B.Vanlaltana hovin Zophai an pan a, Zofate chawlhbuk sak thatna tur bungrua pawh an keng vek a ni. MZP hruaitute chuan Status Quo bawhchhia a Masjid hi an sak chhunzawm leh a nih chuan MZP ten Zofate Chawlbuk hi kan sa ve nghal ang an ti bawk. MZP Gen. Hqrs. hruaitute hi Kolasib MZP hruaituten an tawiawm a ni.

**IV. ZOPHAI, MIZORAM-ASSAM BORDER A THIL THLENG**

 Ni 19.5.2020 khan Pu Vanlalrova, Ex-VCP, Bairabi, Kolasib District a awm chuan Mizoram-Assam border, Zophai a leilet a tlawh a, kalkawnga a kal lai hian vai 2, Monir, Darthanmawia, Aizawl leilet enkawltu leh Moinu, V.L.Nghaka, Baktawng leilet enkawltu te chuan an leilet enkawl ve ve ah chuan Teak tuai leh Mau hmangin bukte an lo sa ve ve a, engvanga Bukte chu sa nge an nih ti a a zawh chuan Assam Police ten sa tura an tih vanga sa an nih thu in an chhang a, he thil hi a hriat veleh Pu Vanlalrova chuan IR Police leh Bairabi PS te a hrilh nghal a, an ni pawh hi a hmun Zophai rawn thleng ve nghal vatin Bukte pahnih(2) te hi an thiah sak nghal a ni. Hetia Bukte pahnih(2) thiah anih lai hian Assam Police te pawh awm ve in, Bukte hi an sak tir anih loh thu an sawi ve bawk. Thil thlenna hmun hi IR Duty Post atanga 2 km a hla, Bairabi PS atanga 10 km a hla a awm a ni. Kolasib District Police hotu te pawhin he thil thleng avang hian Hailakandi SP pawh bia in, thil tha lo thleng nawn thei an thlithlai reng bawk a ni.