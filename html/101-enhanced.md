****A GLIMPSE AT CHIN NATIONAL FRONT/CHIN NATIONAL ARMY****

**INTRODUCTION:**

 Burma ramah sipai sorkarna (Military Junta) a piantirh kum 1962 a General Newin an sorkarna a chelh atangin Burma ram chhungah zirlai ten lungawilohna an lantir thin a, kum 1988 ah zirlai nawlpui in Gen. Newin a sorkar paihthlak tumin rampumah demonstration/agitation an huaihawt ta, hetah hian Chin State a hnam hrang hrang te pawh agitation ah hian an tel ve ani. Zirlai te lungawilohna lantir avangin kum 1988 ah chuan Gen. Newin chu paihthlak niin a aiah Gen. Than Shwe chu a lo lal leh ta a, sipai sorkarna atanga sipai sorkar bawk a lo pian zui leh tak avangin sipai sorkar te chuan zirlai hruaitu tam tak a man khawm a, a then te chu hmun hrang hrang, Thailand, India, Bangladesh ah te an tlanchhe ta chiam a ni.

 Hetianga sipai leh zirlai inkara buaina leh harsatna lian tak a awm takah chuan Burma ram chhunga Chin mi te chuan Burma ram chu sipai sorkarna paihthlak a nih theih nan kum 1988 March ni 20 khan hma latu tuna Chin National Front(CNF) a lo ding ta a, an president atan Tialkhala niin underground group tur te pawh din nghal a ni. Kum 1988 October thlaah Champhai ah Burma zirlai raltlan te chu lo chhukin Champhai ah refugee camp sak a ni a, hetah hian zirlai engemawzat chu an khawsa ta a ni. Tichuan CNF dinchhuaktu Tialkhala, president leh a nau te Liannova@ Panova P/A Chhinga Veng, Aizawl te chu Burma atangin kum 1988 December thla ah Champhai ah lokal in Champhai refugee camp a awm te leh hmun dang remchang apianga mi te rawn hruai khawmin CNF chu an ti lian ta zel ani.

**ORGANISATION SET-UP:**

 20th March 1998 atanga vawiin ni thleng hian CNF hi la din zui zel a ni a, an hruaitu lo ni tawh te chu heng mite hi an ni :-

 1. 20th March 1998 to 1990 - Mr. Tialkhala, 1st President.

 2. 1990 to 1992  - Mr. Nothankap@ John Khokimthang.

 3. 1992 to 1993  - Mr. Roger Biaklianthang.

 4. 1994 to 2007 - Mr. Thomas Thangnou.

 5. 2008 to 2010 - Mr. Zingchung.

 Chin National Front(CNF) ah hian tunah member engzat chiah nge hriat theih a ni lova, khawvel hmun hrang hrang ah te inzarpharh in USA, Australia, Denmark, Norway, Canada, Japan, Indonesia, Thailand ah te CNF Regional Committee an din a, heng foreign hmun hrang hrang a Regional Committee te hian Burma ramchhung leh India ramchhung a CNF hmalakna senso tur sum leh pai an rawn ngaihtuahsak thin. Tuna CNF gruaitu nilai mek te heng ho hi an ni :-

 1. President : Mr. Zingchung (now in USA)

 2. Vice President : Mr. Thangzen (Delhi)

 3. Gen. Secretary : Paul Sitha@ Paul Smith (now at Dawrpui   Vengthar Aizawl, C. Vulluaia building)

 4. Joint Secretary : 1) Mr. Ralhnin (same address with Paul Smith)

  2) Dr. Suikhar (now at Thailand)

 5. Finance Secretary : Mr. Rokhawma Fanai (now at Dawrpui   Vengthar Aizawl, C. Vulluaia building)

 6. Treasurer-cum- : Mr. Petera (now at Dawrpui  Accountant  Vengthar Aizawl, C. Vulluaia building)

 Heng CNF hruaitu, Dawrpui Vengthar, C. Vulluaia building a awm te bak hi an sipai leh member te midang Aizawl ah an awm hriat a nilo. Tin, CNC hian Executive Member (CEC) pathum, Salai Ngunchunglian, Solomon leh Khuauklian te an nei bawk.

 Army set-up lamah hian hetiang hi tuna an dinhmun a ni :-

 1. Chief of Army Staff : Thomas Thangnou

 2. Vice Army Chief : Solomon

 Chief of Army Staff Mr. Thomas Thangnou hi a hriselna a that tawk loh avangin tunhnai khan a nihna atangin chawlh a dil a, a dil ang hian CNF hotuten an pawm a, a aiawh tur an dah rih loh avangin Vice Army Chief Solomon hian a kawp tel mek ani.

 CNA hian Area hetiang hian an siam :-

** 1.**Norther Command:** Hei hian Chin State chhunga Tidim, Falam leh Thantlang Area thenkhat a huam a, tin, Mizoram chhung Champhai leh a chhehvel a huam bawk. Commander atan SS Capt. Biaklinga dah a ni.**

 2. **Southern Command:** Matupui leh Paletwa a huam a, Commander atan SS Maj. Tanthun dah a ni.

 3. **Central Command:** Thantlang area pumpui leh a chhehvel a huam. Commander SS Maj. Sanglianthang.

 Tin, heng a chunga Commander theuh te hian Mizoram chhungah pawh area chan theuh an nei thin a, tun thleng hian Mizoram - Burma ramri hrul ah command area hetiang hian an la nei zui zel ni in hriat a ni:-

 1. SS Capt. Biaklinga - Champhai Area

 2. SS Maj. Tanthun - Tuidangchhuah Area

 3. SS Maj. Sanglianthang - Vawmbuk Area

 4. SS Capt. Lianzapau - Khengkhong Area

 5. SS WO-II Sabu - Khaikhy Area

**MIZORAM-A AN AWMDAN:**

 An hruaitu thenkhat a hmaa tarlan te bakah hian CNF/CNA mi leh sa te hi Champhai, Saiha leh Lawngtlai ah te hian englai pawhin an awm reng thin niin hriat a ni a, India khua leh tui te chungah leh sumdawng te lakah a bikin Mizoram chhungah chuan harsatna an siam hriat a ni meuh tawh lo(23.8.2010 a Lungpuk civilian te nena an intihbuaina mai lo chu). Tin, Aizawl ah hian Pu C. Vulluaia in Dawrpui Vengthar ami bakah hian awmna mumal an nei lova, kum kalta 2008/2009 atang khan an bungraw pawimawh, office bungrua te chu Pu C. Vulluaia building atang hian an lo suanchhuak tawh a, office angin engmah hmalakzuina an neih hriat a ni lo.

**SYMPATHISER LEH POLITICS INVOLVEMENT:**

 Political party atang hian eng party mah support an neih hriat a ni lova, anmahni puitu politician an awm hriat a ni lo. Sympathiser chungchangah pawh hian anmahni mi leh sa Aizawl leh ramchhungah tam tak an awm a, chu bakah chuan NGO ang a ding, CNC, ABSL, NLDA(LA) etc te nen hian hrui khat vuan in an awm a, pawl angin thawhhona tha tak an nei. Tin, New Delhi lamah pawh refugee anga awm engemawzat an awm a, heng ho nen pawh hian in kalpawh reng an ni a, CNA/CNF Aizawl a an hruaitu ber General Secretary Paul Smith pawh tunah hian Delhi ah a awm mek.