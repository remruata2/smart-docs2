To,

  The Superintendent of Police

 CID(SB), Mizoram, Aizawl.

Subj ;- _Enquiry Report_.

Sir,

 Tunlai hian Aizawl khawpuiah HPC(D) ni a inchhal ten Private Firm thenkhat hnenah vaukhanna nen Donation an khawn ni a hriat a ni a. Heng mite hi hriatchian tumin nimin dt 9.4.2012 atang khan hma kan la nghal a.

 Information hmun danin April 2012 thla tir atang khan HPC(D) ni a inchhal te hian RDS Project Ltd. Tuikhuahtlang Aizawl Office nghaktu te hnenah Mobile phone No. hrang hrang hmangin donation `. 2,00,000/- pe turin an phut a, he pawisa hi an mi tirh/an aiawh te hnena hlan turin an phut a, RDS Project Ltd. office nghaktute hian chutiang pawisa an neih mai loh thu leh an hotu lian te remtihna lo chuan an tihhlawhtlinsak theihloh thu in an chhang a. Kan remruatpuina in heng misualte man tum hian operation neih zui mek a ni.

 HPC(D) ni a inchhal te phone No. hman thin te chu heng a hnuai a mite hi an ni.

 1) 8575572524 2) 8974556483 3) 9402192820

 4) 9436382445 5) 9206194509 6) 9612349550

 7) 9612465166 8) 9615028850

 A chunga tarlan serial No. 1&amp; 2 hi an hmang ngun deuh ber a, hei bakah hian HPC(D) ni a inchhal te hian an aiawh a pawisa lam thei tur hmeichhia pakhat (name not known) Ph. No. 8732853504 in a rawn be pawp thin bawk.

 HPC(D) ni a inchhalte hian Aizawl khawpawn (outside Mizoram) a awm angin an insawi a, an sum phut pawh an aiawhte hnena hlan a remchan loh chuan an Bank Account a chhunglut mai turin an rawn hriattir a, an Bank Account tarlan hmasak No. chu 14045 U.B.I. ( United Bank of India) niin an sawi a. A tuk mai ah rawn tidanglam leh in SBI Account No. 30230361982 ah deposit turin an rawn hriattir leh a, he Account holder hi Laihlekam Hmar, Silchar Branch Sonai Road a SBI Account No. a ni tih hriat a ni a, he Account ah hian `. 268 chauh a awm mek a ni tih pawh finfiah a ni. A hmasa zawk a UBI Account No. tarlan hi a awmlo tih finfiah a ni bawk.

 HPC(D) ni a inchhal ten an rawn biak thin RDS Project Ltd. office a an rawn biak thin te chu heng a hnuaia mite hi an ni.

  1)  Shailesh Kumar Singh

   Purchase Officer Ph. No. 9863310031

  2) P.C. Lalnuntluanga

   Public Relation Officer Ph. No. 9856928996

  3) S.B. Thapa

   Office Assistant / Computer Operator Ph. No. 9862668538

 Hetianga Mobile phone hmanga an indawr reng lai hian mi pakhat Laldinliana President, Mizoram Labour Association chuan P.C. Lalnuntluanga PRO, RDS Project Ltd hi rawn phone in Manipur HPC(D) te nen an indawr leh dawr loh a rawn zawt a, an indawr loh thu in a lo chhang a, hemi hnu lawk hian HPC(D) Commander ni a inchhal Hmangaihzuala Ph. No. 8974556483 chuan P.C. Lalnuntluanga hi rawn bia in Laldinliana @ Madina hnenah an pawisa pek tur chu lo hlan mai turin a rawn hriattir zui bawk a. P.C. Lalnuntluanga hian an mahni ngei hnenah lo chuan hlan a duh loh thu leh bo thlau palh thei a nih avangin mawhphurtu ah tan a duhloh thu in a lo hnialfithla a, hemi hnu nimin dt. 10.4.2012 tlai @ 3:30 PM vel khan hmeichhe pakhat Ph. No. 8732853504 hian HPC(D) aiawh in an pawisa hmuh tur ang chu a dawn theih thu leh Zemabawk RIPAN pengah inhlan a duh thu a rawn sawi a, hemi man tum hian kan thawkchhuak nghal a, a hmun kan thlen hnu hian hlauhthawnna an neih vang nge chhuanlam chi hrang hrang hmangin an rawn thulh leh ta a ni. HPC(D) ni a inchhalte hi Mizoram pawn a awm angin an insawi ve bawk si avangin anmahni ngei an lo lan remchan theihloh thu leh dt. 12.4.2012 hian remchang an rawn zawn nawn leh tur thu nizan khan P.C. Lalnuntluanga PRO, RDS Project Ltd. hi an rawn hrilh leh ta a ni.

 Operation hi chhunzawm mek reng a ni.

Note :- Laldinliana @ Madina President, Mizoram Labour Association leh a thiante hi non-Mizo sumdawngte leh Company hrang hrangte hnena donation khawn hrat tak an ni a. Nikum 2011 pawh khan IDBI Office, Tuikhuahtlang `. 50,000/- an demand avanga man tawh a ni. Madina hi Assam Regiment bang a nih ve avangin vaitawng (Hindi) pawh a thiam ve hle a hriat a ni a, RDS Project Ltd. staff te nen pawh hian an in hmelhriat tha in an pawl tan pawh hian donation an lo pe fo tawh a hriat a ni.

SI (P.VANLALRUATA)

&amp;

SI (LALRUATKIMA TLAU)

CID (SB) Field Staff