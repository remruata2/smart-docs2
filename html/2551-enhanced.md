_Kum 1979 ah Silchar leh Mizoram Buaina_

He buaina chhuah chhan ber chu ni 19 June 1979 a Saitual khua a PU RC Chaudhury SDO PWD tu tih hriatloh ten an kah hlum avang kha ani a. He SDO an thah ruang hi Mizoram Sorkar atangin Pu Biakzuala EE leh Pu RL Thanzama ten dated ni 15 June 1979 zingah Vairengte thleng an zuk thlah a, Vairengte ah hian Silchar lam miten anlo received ani.

Hetia an inhlan chhawng hmuh hian Silchar lam mite chuan, ruang chu vuiliam mai loin Silchar khawchhungah an kal kualpui a, Chaudhury hi Mizo thah a ni tiin an au rual dual dual a. Tichuan mipui rilru sosang chuan Silchar khaw chhung a Mizo, tumah pawikhawihlo te chu vaihma vekin an phek beih ta mai a. Hei vang hian an Mizo Pathum chan anih bakah hliam tuar mi 16(sawmparuk) lai an awm phah bawk.

Heng Silchar mipui thinrim te hian mihring mai bakah Silchar a Salvation Army Quarters te, Pu Zangena in te, Synod House house3 te, Mizoram compound a awmte an bei bawk a. Tin MST bus 2(pahnih), ZRA truck 3(pathum) leh Jeeep 1(pakhat) an halchhe bawk.

Heng buaina sutkiam nan hian khatih lai a Mizoram Chief Minister, Brig. T Sailo chu 16 June 1979 tlai 5:30 ah Silchar lam panin a liam thla nghal a, hei hian boruak nasa takin a zuk siam tha nghal.

Chief Minister Brig. T Sailo bakah hian 16th June 1979 khan Education Minister Pu F. Malsawma pawh Silchar ah nkalin, Mizo tangkhang mi 153 chu Police escort tlemte nen an zuk hruai chhuak. Ani hi Pu Chawngkunga, Dy Speaker in zuk thlak ve leh in mi 159 tangkhang a rawn hruai chhuak ve leh bawk. Pu Chanwgkunga chu Pu Zairemthangan a thlak ve leh ta bawk.

Ni 16 June 1979 vek hian, Mizo thalai mi 6000 bawr vel te chu an hmanrua neih ang te kengin motor remchang a piang hmangin Silchar lam pan turin an liam thla ve nghal a. Amaherawhchu, Vairengte gate ah Silchar lam thuneitu te leh Police ten lo dangin, Minister Pu F. Malsawma, Speaker Pu Chawngkunga te leh mi thenkhat te thusawi hnu ah kal luih an tum ta lo ani.

He buaina avanmga nunna chan, Mizo ruang pahnih te chu ni 17.06.1979 zing ah Aizawl a rawn thleng a, ruang pakhat Pangzawl lam a phurh ni in pakhat chu Elctric veng, Aizawl ah vuiliam ani. An vui hnu tlai atangin Aizawl ah curfew puan nghal ani. (Pangzawl khua ni a hriat Lalbiakkima hi a hnu ah anilo tih hriat ani leh a, thi lovin hliam tuarin Silchar Damdawi inah a awm zawk).

Vairengte Gate a Mizo tlangval rual awmkhawm te pawh Aizawl lam panin an rawn chho leh a, ni 17.06.1979 zanlai dar 12:30 vel ah Aziawl an rawn thleng let leh. Aziawl Bara Bazar a vai Dawr leh an bungrua te an rawn suasam ve leh ta bawk. Mahse, CRPF leh Police ten nasa tak a tear gas nen an beih hnuah buaina chu an thelh dai thei ta amni. Curfew pawh hun ei tak chhung chu Aizawl ah puan chhunzawm zel ani nghal.

Ni 22.6.1979 zan ah Speaker Pu nChawngkunga leh midang thenkhat nte chu nSilchar lam panin an chhuak leh a. An ni hi Lailapur atangin BSF leh Police escort na hnuai ah a tuk ah Silchar an thleng a. Silchar Medical College a Mizo damlo tangkhang te tlawh kual in damlo 16 zing a 9 te chu damdawi in atang a lak chhuah nghal an ni a, lak chhuahloh te pawh ngaihtuah awmloh a hriat an ni.

Pu Chaudhury a thah anih avanga ni 13.6.1979 atanga Aizawl Curefew puan pawh ni 22.6.1979 (zirtawpni) zan atangin hlih ani ta a, Lunglei lam ah pawh 23.6.1979 ah hlih ani ve bawk.