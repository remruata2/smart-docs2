****CASE RELATED INTERROGATION STATEMENT OF****

****S/S COMMANDER LALBIAKLIANA, STATE VENG ,VAIRENGTE****

1. **Forest RO Office, Saiphai suasam chungchang****:-**

_Reference Vairengte P.S. C/ No. 26/2008 dt. 21.6.2008_

_u/s 121/ 365/ 436/ 451/ 323/ 34 IPC._

 Hetih hunlai (2008 kum laihawl) hian HPC (D) activities leh demand te hi Mizoram Sorkar in min ngaihsak tawk lova hriatna kan nei a. Hetih hunlai a kan Commander S/S Comdr Vanlalchhuanga (L) @ Suonga of Saipum hovin Dolakhal ah chet lak dan tur kan ngaihtuah a, chumi rual chuan Saiphai leh a chhevel khua Village Council te hnenah tukluih chhiah khawnna tur Demand Letter kan thawn darh bawk a. Kan Commander Suonga ho chuan Forest R.O. Pu K. Malsawma of Saiphai (a hma atang tawh a kan thu awih vak lo nia kan hriat) chu a Office ah kal chilh a hruai bo (abduct) kan rawt a. Chutiang tur chuan zankhat chu (a hun leh ni chiah ka hre tawh lo) Saiphai pan in kan lo chhuak a. Pu K. Malsawma, RO, Forest Deptt. Saiphai pawh chu alo awm ngei a, lungawiloh hrikthalk nan vaukhanna leh tharum thawh chu kan tan nghal a. A Quarter kawt a a Mahindra Jeep dah pawh a ke te kah keh sakin, a wind shield te pawh kan chhu keh a, amah ngei pawh chu hruaibo kan tum a amaherawhchu keimahni zingah ngaihdan in anglo a awm a. Hetih hunlai a Commander tih lovah chuan sipai senior ber ka ni a, Second Commander ang ka nih ve avngain huaisen chhuahin hruaibo kher tul ka tih loh thu kan Commander pawh ka hrilh a, silai te hmet puak a tharum kan thawh tawh avangin a duhtawk ve pawh a ni mai thei, ka thu angin hruaibo chu kan ti ta lova. Dolakhal atanga a Quarter halchhiatna tur khawnvartui 3 ltrs. vel kan ken hmang chuan RO Quarter chu kan hal chhe ta bawk a ni. Kan naute thinrim chuan Pu K. Malsawma, Forest RO, Saiphai pawh chu kut an thlak nual a, chiang taka hrilhin Mizoram Sorkarin kan thu leh hla te a ngaihsak loh bakah ama hnen ngei a kan sum Demand te min pek loh avangin kan thinrim thu kan hrilh a. Tichuan keini pawh zing dar 2 velah in sasengin a ni pawh kan chhuah ve ta nghal a khawchhung lamah riak turin a haw niin ka hria.

**Question & Answers :**

Q1. **Forest RO, Saiphai leh a Quarter in suasam tum hian engzat nge in nih a tutu te nge in nih?**

Ans : Hemi tum hian mi 9 (pakua) kan ni a, chungte chu:-

1. S/S Commander Vanlalchhuanga (L) @ Suonga
2. S/S Pte. Self
3. S/S Pte. Laltlankunga of Mauchar, NC Hills (Hmingtea faction)
4. S/S Pte. Remsanga of Muallian, NC Hills (Assam Cadre)
5. S/S Pte.Suongum @Chhuanawma of Dolakhal (present Finance collector)
6. S/S Pte. Rawngbawla of Zinamghat, NC Hills (left HPC ‘D’)
7. S/S Pte. Biaka of Churachanpur (left HPC ‘D’)
8. S/S Pte. Henry of Rengkai, Churachanpur (left HPC ‘D’)
9. S/S Pte. Chhandama @ Sandam of Tualpui, NC Hills (Assam Cadre)

Q 2. **Hetih hunlai a in Demand Letter hi tu buatsaih nge, a tawp a signature hi nang ma sign a ni em?**

**Ans :** Hetih hunlai hian ka la junior avang leh Commander ka nih loh avangin ka Signature a awm lova,a sign tu tur pawh ka nilo, chiang takin ka hre tawh lo nang in kan Commander Vanlalchhuanga (L) signature kha a nih ka ring a. Kan hotu thenkhat ten Hmarkhawlian emaw Churachanpur atang a an rawn buatsaih sa vek, S/S Commander Chhuanga (L) khan alo sign mai thin anih ka ring, chiang taka hriatna ka neilo.

Q 3. **Pu K. Malsawma, Forest RO, Saiphai hnenah hian sum engzat nge in demand a hetiang ang hian hmun dangah demand in nei ve em?**

**Ans :** Pu K. Malsawma, Forest RO, Saiphai hnen atang khan cheng nuai hnih (2 lakhs) kan demand a, khawi hmunah te nge demand kan neih chiang taka hriat ka nei tawh lo na in Saiphai khaw chhhunga Sikul awm zawng zawng zirtute hnenah ‘5% of monthly salary’ chu kan demand ngeiin ka hria. Hetih hunlai hian Commander pawh ka ni lova, chiang taka hriat ka nei lova amaherawhchu, VC leh Sorkar hnathawk te bakah contractor, sumdawng etc. te hnena donation khawn hi chu kan tih dan phung pangngai a ni a, min pek vek loh pawhin demand letter hi chu kan thawn chhuak hnem khawp mai.

**Q4. Chuti nise in demand letter te chu engtiang in nge in sem darh thin? A hlawhtlinna in hmu tha em?**

**Ans :** Heti hunlai hian Demand Letter hi Commander ka la nih loh avangin a sem darh dan leh sum lo luh dan ka hriatpui miah lo.

1. **VAIRENGTE AREA A VCs HNEN A DONATION KHAWN CHUNGCHANG :-**

**Reference Vairengte Police Station-**

**1)**_C/ No. 24/12 dt. 5.5.2012,_

**2)** C/No. 26/12 dt. 7.5.2012,

**3)** C/No. 27/12 dt. 8.5.2012,

**4)**_C/No. 28/12 dt. 8.5.2012,_

**5)**_C/No. 29/12 dt. 8.5.2012,_

**6)** C/No.30/12 dt. 8.5.2012,

**7)**_C/No. 31/12 dt. 8.5.2012,_

**8)**_C/No. 32/12 dt. 8.5.2012._

Vairengte leh a chhehvel khaw hrang hrang a Village Councils te hnen ah Tukluihchhiah/Donation/Extortion kan khawnna tur lehkha hi Print sa vek in S/S PRO K.Neihliana of Sakawrdai in Kangrengdawr, Manipur a ka awm lain min rawn pe a, a hun leh ni chiah ka hre tawh lo a, 2012 kum bul lam March/April thla vel kha chu a nih ngei ka ring. He lehkha hi khawi hmuna siam nge tih pawh ka hre chuang lo a, ka signature pekna tur siamsa thlap a lo thleng a ni a, chumi hnuah pawh kan demand area chhunga village council hrang hrang te khawiber nge kan pek ang tih pawh ka hriatloh avangin Pu K. Neihliana chu ka zawt nghal a, a ni chuan kan pek tur khaw hming a fill up vek a, chumi hnu chuan Vairengte leh a chhehvel khua a thawn darh tur te chu hlawm hrangin kan dah a, Suangpuilawn leh Khawlian Tlangdung a thawn darh tur chu hlawm hrangin kan dah bawk a, Sakawrdai khua leh a chhehvel thawn darh tur te chu hlawm hrangin kan dah bawk. Vairengte leh a chhehvel khua a thawn darh tur chu Lalchhuanawma @ Sounguma of Dolakhal kutah kan pe a, Suangpuilawn leh Khawlian tlangdung VC ho ta tur chu Lalchuailova @ LC Hmar, chumi hunlai a Tipaimukh khua a awm mek hnenah alo sem darh turin mi vei vak remmchang kan thawn a. Tin, Sakawrdai khua leh a chhehvel mi tur chu Pi Hnuni of Sakawrdai, Vengpui (tun hmaa Kani phai a awm thin), Kangreng dawr a bazar a lo kal chu kan thawn a, heng a thawndarh tura kan mi ruat te hian VC hnenah lo dah tawp a a thawn darh leh hna chu an lo thawh ve mai tur thu kan hrilh a.

 Heng Village Council hrang hrang te hnena Demand Letter kan pek dan tlangpui chu hetiang hi a ni; Sorkar in fahrah ang mai a min enkawl dan kan duh lohzia entir nan Demand Area chhunga khaw tin VC te hnenah Donation khawn a ni a. An dawn atanga thla khat chhunga Commander, Mizoram Command kut a pe lova luhlul chhuah tu

te chu an chungah engpawh lo thleng se HPC (D) in mawh a phur loh tur thu te, Khaw khat a VC member 3 awm naah Rs. 10,000/-, VC member 5 awm naah 20,000/- leh VC member 7 awm naah Rs. 30,000/- pe turin bituk a ni, HPC (D) letter head ah ziakin a tawpah hian ka hming ka sign hnan vek a ni.

**Q****1. In donation khawnna lehkha hi SHDC (Sinlung Hills Development Council) Area chhunga Village Council ten an lo hmu tha bawk em? An hmuh leh hmuh loh te telephone hmangin in zawt zui em?**

**Ans :**  A hmu leh hmulo eng emawzat an awm a, S/S PRO K. Neihliana khan Sakawrdai leh a chhehvel khua te phei chu an contact phone no. alo neih sa avangin mobile phone hmangin a umzui nasa hle a. Amaherawhchu, kan hotute hian ‘vaukhanna chu ziak lawk mah ila kan hmuh that vak loh pawhin vuivaina sawi vak lemlo ila’, tih kha an ngaihdan sa deuh a nih avangin nasa tak chuan tute mah kan nawr lo.

 Suangpuilawn leh Khawlian tlangdung VC ten a lehkha pawh hi an hmu tha vak lo niin kan hria a, Vairengte leh a chhehvel ten an hmuh that viau laiin Bairabi lam hnaih Meidum te pawhin an hmulo niin kan hria a, a chhanna leh sum leh pai pawh kan hmu tha vak lo.

**Q.2. Heng in pawisa demand na khua te hian pawisa an rawn pe tha che u em? Cheng engzat nge I dawn ve?**

**Ans :** A tlangpuiin kan beisei ang hi kan hmu tha lem lo a, Kangrengdawr atangin Pu Neiliana nen hian Sartuinek ah kan chho a, phone a min rawn chah angin Pu Laldinliana, VCP, Sakawrdai in **Rs. 75,000/-** a rawn ken chu ka dawng a, an ni pawh an haw leh mai. Pu Laldinliana hian Darliansanga of Sakawrdai alo hruai a ni. Hemi bak hi chu Demand Letter an hmuh that loh vang nge sum leh pai engmah kan dawng zui lo.

 Pu Laldinliana VCP Sakawrdai hian a sawi danin Heng pawisa te hi Sakawrdai, Vaitin, KHawpuar, Zohmun, Palsang, Mauchar, Tinghmun leh N. Khawdungsei te’n an thawhkhawm niin a sawi.

**III.ZOKHAWTHIANG DAI AMBUSH CASE**

**Case Ref: Sakawrdai Police Station Case No. 6/15 dt. 29.3.2015 u/s 302/307/396/397/120B/326 IPC r/w 25(1A)/27(3) Arms Act.**

**Question & Answers :**

**Q. 1. Zokhawthiang a MLA pathum te ambush na a tel te hming leh an weapons ken te theuh han sawi teh?**

Ans: Zokhawthiang khuaa ambush kan ruahman tuma tel te hming leh kan silai ken dan te chu :-

1. S/s Comdr. Biakliana AK-47 with bayonet (2 magazines)
2. S/s Sgt. Lalneihkunga AK-47 with bayonet (3 magazines)
3. S/s Sgt. Malsawmkima (L) AK-47 (3 magazines)
4. S/s Cpl. Thanglawmvela AK-47 with 2 magazines
5. S/s Pvt. Lalchawimawia 9mm. Pistol (India)
6. S/s Pvt. Jehova AK-47 (butt fold) (2 magazines)
7. S/s Pvt. Ringsanga Lethode
8. S/s Pvt. Lalrohuala A-1 Rifle
9. S/s Pvt Jacob INSAS Rifle (5 magazines)
10. S/s Pvt. Rualtinkhuma(L) 9mm. Pistol (India)
11. s/s Pvt. Reuben Lalromawia H &amp; K Rifle

**Q. 2. Zokhawthiang dai Ambush-na ramhmangaih kawr (Camouflage) in hak te kha khawia tanga in neih nge, in neih dan han sawi teh?**

**Ans:** Camouflage hi 2014 Christmas hma Dec, ni 18 vel a kan lei a ni a, S/s Sgt. Lalneihkunga’n Imphal a a han lei a ni a. Camouflage set 1 hi Rs 2000/- velin a lei. December thla tir khan Norbara hnenah a leina tur ka dil a, Rs. 40000/- min pe a, kan pawisa neihsa Rs. 5000/- ka belh a, tichuan set 13 a rawn lei a ni. Neihkunga hian Pawisa a neih daih loh avangin Ruatsanga of Churachadpur –in Rs. 2000/- a lo pek belh a, tichuan a rawn haw leh ta a. Heng uniform te hi ta bik awm lovin operation-ah a kal tur ten an ha mai thin a ni.

**Q. 3. Camouflage thar te in nei sia a, eng tik nge kawr thar nena in Operation hmasa ber?**

**Ans:** Mizoramah kawr thar nen a in show kan duh vangin February, 2015 thla tawp lam khan Mauchar leh a chheh velah kan zu kal a. A chhan chu Mizoram chhungah thawm neih hrim hrim tur leh Contractor te an awm remchan chuan Pocket money dil kan tum bawk a ni.

**Q. 4 Eng tin nge Mauchar Ex- VCP thin Zothangvunga@Pu Zova nen khan in in hriat dan han sawi teh?**

**Ans:**Pu Zova kan in hriat dan chu, tlem lai deuh a VC laiin a ram chhungah thing la turin vai a tir a, a Vaite leh Mauchar mi ho an in tibuai a, an chungchang hi Dolakhal-ah rel turin in ti buai ho nen chuan kan kal khawm a. Vai leh Mauchar mi te chu an in chhawrna pawisa in pek tur zat an hriat sual vang a ni a, an in hau nasa hle a,a tawpah 50-50 a in pe turin in kan rem fel sak ta a ni. Vai ho hian VCs bulah tax an pe, Forest RO te pawn Vai hnen atang tax an dawng ve tho thin a ni. He ta tang hian Pu Zova nen hian kan in hre tha hle a, Mauchar leh a chheh vel boruak ka zawh ber thin a ni.

**Q.5. Mauchar ah chuan eng tin nge in kal, tutu te nge in nih?**

**Ans:**Dolakhal atangin zingah Launch in kan chhuak a, Mauchar ram luite pengah ke in kan chhuk thla zel a. Tichuan vai ho awmna bukah kan chawl a, vai ho hi kan movement engmah sawi lo turin kan chah a ni. Sa kawng sial te kan zawh thin avangin Kan chau deuh tawh hle a, kan kal zel a , Mauchar khaw luh hmain khau atanga darkar 1 kal vel luite bulah kan riak a, zing chaw pawh chutah chuan kan ei ta mai a. Chulai hmunah chuan phone signal a awm a, VC Secretary chu ka va bia ta a ni. Ka ruala kal ve te chu :-

 1) S/S Comdr. Lalbiakliana - AK-47

 2) S/S Sgt Lalneihkunga - AK-47

 3) S/S Sgt Malsawmkima - AK-47

 4) Collector – Chhuanawma of Dolakhal - Auto Rifle

 5) S/S Pvt. Reuben Lalromawia - H &amp; K Rifle

 6) S/S Pvt. Lalringsanga - H &amp; K Rifle

 7) S/S Pvt Rualtinkhuma (L)  - AK-47

 V.C Secretary Pu Hriata of Mauchar Phone number hi collector Lalchhuanmawia’n a lo hre sa a, tichuan sipai awm leh awm loh kan va zawt a. Sipai (Zohmun MAP) Patrolling an awm thu te, 2/3 velin silai an veng a, a thenin rawng an bawl a ti a. Ka naute nen chuan sipai ho chu beih kan chak ta hle a. Thil awm dan chu kan sawi ho va, va kah mai chu tha ka ti ta lo va. A chhan chu kan zingah collector Chhuanawma ke a na a, Lalrinsanga khua sikin a dam lo bawk si a. Heti chung hian S/s Sgt.Malsamkima leh S/s Sgt Lalneihkunga chuan pakhat tal kap hlum i la kan haw leh mai dawn a lawm an ti fan a. Chhuanawma chuan a ke a nat thu leh Commander thusawi chu awih mai turin kan naute ho chu a hrlih ve bawk a. Ni dangah Tuirial bul ah I/R Camp pawh kan la bei zawk dawn nia kan ti ta a ni. Midang chuan Vawi 2/3 tal kap hrim hrim ang u an ti hram a, mahse ka phal ta chuang lo a ni.

 He tih lai hian VC ten kan khua-ah chuan in kap lo hram rawh u, civil miin kan tuar nasa lutuk ang an ti a,a nih chuan kel rawn dah rawh u ka ti a. VC Secretary Pu Hriata leh Samuela (thau lam deuh) ten kel 1 (pakhat) an rawn kai a, chu chu kan talh a, puar takin kan ei a. Chaw kan ei kham hnuah ka kalna kawng ngaiah chuan kan let leh ta a, tlaivarin kan kal a, vai chawlhbuk kan kal pel phei zel a, chawlhbuk dang pakhat ah kan chawl a, tah chuan tukthuan kan ei a, chaw ei khamah Launch awm remchang chu hmangin Dolakhal thleng kan kal leh ta a ni.

 Mauchar-ah hian Sipai awm leh awm loh hre saa kal kan ni lova, kan uniform thar in show vel leh contractor te pawisa dil tum kan ni ber a, kan tum angin kan awm ta lo a ni. Tlangval titi-ah leh keima rilru ah pawh Mizoram lamah thawm neih hrim hrim hi chu ka duh hle a, tun tumah erawh hi chuan thil tih chiah ka ngai lo a ni.

**Q. 6. Dolakhal in thlen hnu atanga Zokhawthiang dai Ambush inkara in awm dan tlangpui han sawi teh?**

**Ans:** Civil dress in Dolakhal ah hian kar hnih (2) vel kan awm hnuah kan nau Malsawmkima leh Neihkunga te chu ka ko va, kei Hmarkhawlianah ka han kal lawk ang a, nangni chu nithum (3) hnu velah Chandikhalah lo awm u la. Kan in hmu leh dawn nia ka ti ta a. Tichuan Dolakhal atang Launch in Amlagarh ka pan a, chuta tang chuan Sumo-in darkar 2 chhung kan tlan leh a, Hmarkhawlian ka thleng a. Hmarkhawlianah ni li (4) ka cham a. Hetih lai hian eng silai mah ka keng lo a ni. Fularthol atanga Kangrengdawr thleng Launch-in ka chho va. Bazar ni a ni a, Assam Rifle CID an awm ve thin avangin pawnah ka chhuak duh lo va. Bazar ni tlai dar 4:00 PM ah Chandikhal-a ka naute chu Kangrengdawr-ah ka ko chho vek a, Thingpui kan in zawh tawh hnuah Launch-in Thingkalhdawr atang Tiaulian thleng minutes 30 (sawmthum) vel kan kal leh a, khaw luh dawnah kan bungrua kan dah tha vek a, Civil dress in Tiaulian kan lut ta a ni. Kan silai leh thawmhnaw te chu kawng bul hnimpik ah kan thukru a. Zan khat kan riak a, a tuk zing chaw ei khamah kei leh Rualtinkhuma(L) nen Patpuihmun kan pan leh a. A chhan chu ka nauten pocket money an beisei ve tawh vang a ni. Patpuihmun H/S Teacher Ruala(Tar lam deuh) hnenah pawisa ka dah that sa Rs. 20,000/- chu lak tum kan ni a. Tichuan Tiaulian atanga Ngampabungah ke in darkar 2 ½ ka kal a, Ngampabung atangin Motor-in Patpuihmun thleng darkar khat (1) chhung kan tlan a. Hetah hian Vengchhak-a Ditsanga te Inah kan thleng a, pawisa kawltu Ruala H/S Teacher chu ramah a lo riah avangin ka koh tir a, kan lo nghak a, Patpuihmunah hian kan thlen zan nen zan hnih (2) kan riak a ni. Tichuan dt. 27.3.2015 @ 10:00 AM velah Ngampabung ka pan a, keiin Tiaulian chu 4:00 PM velah ka thleng a ni.

_Dt.23.3.2015_  _23.3.15_ 24 tlai _24 zan_( Halted) 25zing 6 am

**Hmarkhawlian ------> Kangrengdawr -----> Tiaulian --------->**

25 zan/26 zan (Halted) 27.3.15(4:00 PM)  28.3.15(Saturday)

**Patpuihmun -------> Tiaulian** **-----> Zokhawthiang Ambush**

**Q. 7. Zokhawthiang dai Ambush hma a Tiaulian a dt. 27.3.15 tlai 4:00 pm-ah in awm zel dan leh Ambush plan in siam dan han sawi teh?**

**Ans:** Tiaulianah hian an khaw Authority Chairman Ramhnai-a In-ah ka thleng a. Ka thlen Inah hian Rohuala, Thanglawmvela te nen kan thleng ho va. Kan thlen In ah chuan zanriah chaw hmeh tur U lawng sa kan siam laiin Malsawmkima chu lokalin naktuk dt. 28.3.2015 khian Zokhawthiang-ah MLA an zin dawn a rawn ti a. Kei chuan ka awih lo, zawt tha leh rawh ka ti a. In atang chuan an chhuak leh a, hetah hian Neihkunga leh Reubena an rawn lut ve bawk a, Malsawmkima rual chuan an chhuak ve leh a. He tih lai hian khua pawh a thim tawh a ni. Tiaulian ah hian WLL nei In hnih an awm a, pakhat chu Ruali, Tuiruang lam leh Ramsiami khaw laili taka awm te an ni.

 Malsawmkima te hian Ruali WLL zawk hi an hman ka ring. A chhan chu a U khan Ruali WLL ah a rawn phone leh an ti a. Tawkfang hnuaah Malsawmkima chuan a rawn sawi nawn leh a, Zokhawthiangah MLA an kal tur thu chu a rawn hre chiang ta a. A that chu tiin Zokhawthiang kal tur chuan kan in siam ta a. Rei vak lovah Neihkunga lo kalin Pu Biaknunga’n a be duh che a rawn ti a, tichuan Ramsiami WLL atang chuan Pu Biaknunga chu ka va be ta a, Mizoram sorkar nen kan in be dawn a, Mizoram chhungah engmah lo ti suh u, a rawn ti a. Kei chuan engatinge min va hrilh har ve, Zokhawthiangah sipai kah(ambush) tur kan nei asin ka ti a, tunah pawh kan ready vek tawh a, sipai paruk (6) lai pawh an lo awm tawh a, tunah keini pawh kan kal dawn ka ti a. ( _Pu Biaka hi ka naute pawh an awm toh tih tak hi dawt ka hrilh a ni_) I naute chu motorin va ko rawh a ti a, motor kalna chi a ni lo ka ti a, tlaivai thakin kal la, i naute zawng zawng chu va ko rawh a ti a, aw ni rawh se ka ti a, phone chu ka dah ta a. Ka thinrim chuan dawhkan ka beng pawp a, keini ho hi kan pute ho hian tawktarh-ah min hmang a, ram kan demand ve hi engmah kan hmu lovang mahni Inah awm hle hle ang u, ka ti a. Kan thlen In theuh vah kan haw darh leh ta vek a. Phone ka hman lai hian ka bulah MS Kima, Huala leh Neihkunga an awm ve a. An ni pawhin an ngaih dan a nih loh thu an sawi ve bawk a. Zokhawthiang kal kan tum chu kan thulh leh ta a. Kan thlen inah Zu (Mac dowell) quarter khat chu Rohuala nen kan va in leh a. Tichuan, Lalkhama @ LKa PRO be turin Ramsiami WLL kan va pan a, Lalkhama chu ka va be ta a. Lalkhama hnenah chuan Pu Biaknunga nena kan inbiak dan zawng zawng leh ka lungawi vak loh thu te ka hrilh a. LKA chuan hotute ka rawn ang a, ka rawn phone leh ang che u a ti a. WWL awmna-ah chuan kan lo nghak a, a hnu minute 15 velah chuan LKA chuan a rawn phone leh a, hotu te ka rawn a, Mizoram sorkar nena inbiak tumna chungchang tumah-in an hre lo, in tih tur chu ti rawh u, kei pawh in ka hre lo, engpawh ti ula, kan pawm vek a rawn ti leh ta si a. Aw, ni rawh se ka ti a. Kan duh dan ve tho a nih avangin Zokhawthiang lam kal tur chuan kan insiam ta a ni. Kan kal hma hian Pu Biaknunga chu phone leh ka tum a, a pick up loh avangin Ambush tur chuan rilru kan siam ta a ni.

 Tiaulian-ah hian briefing kan nei a, password - Bible, withdraw ka tih loh chuan tumah in withdraw loh tur, thian ten chhiat kan tawk anih chuan tumah in tlansan loh tur ka ti a. Bungbel leh buhfai chu kan keng tawh lova, tui leh chhang mahni ta theuh tur kan pai a, ei leh in torah hian Rs. 1000/- vel kan seng a ni. Dar 10:30 pm velah Tiaulian chhuahsanin Mon - Bahadur Road-ah kalin Thingpuikual chu darkar khat (1) hnu velah kan thleng a, Civil mi tumah in an hriat loh nan dim te te-in kan pal tlang a, Ka naute Tuiruang kamah an awm fel hnuah Thingpuikual a Pawlsanga chu ka va kai tho va, lo tho la, kawr ha rawh, chem keng rawh ka ti a, ka naute a hmuh chuan a hrethiam mai a, lawng karna pawh ka sat chawp a ni. Tuiruang kam atang chuan ral leh lamah Lawngleng hmangin vawi thum (3) kan in kar kai a. Tu bulah mah sawi lo turin ka hrilh a. Tuiruang lui ral kan thlen hnu chuan tlangah kan chho deuh va, kei pawh chuan camouflage thar chu ka ha ve leh ta a.

 Tichuan dar 1-2:00 am inkar velah Zokhawthiang khaw chhung kan kal tlang a, programme an hmanna tur Hall bulah kan kal a, Ui te pawh a bauhna in engmah buaina a awm lem lo a ni.

 Tichuan Ambush-na hmun tur chu kan en kual ta a, kan in kahna hmun aia remchang deuh tur chu kan va zawng leh a, mahse a hla tawh e mai tiin kan let leh a,kei leh Malsawmkima leh Neihkunga te chuan ambush na hmun tur chu kan thlang fel ta a. Ambush na hmun thlang deuh hlek a Thlam leh a chhehvelah kan thu tlaivar a, khua an nghak var ta a ni.

 Zokhawthiang Information Centre atanga MLA te lo chhuah hun te, an thlen chin an puang ri chu kan hre reng a.Tinghmun an rawn chhuahsan an tih chuan position kan inrem tan ta chauh a ni.

Kan Ambush position chu a hnuaia tarlan ang hi a ni_-( Picture Enclose In Separate paper)_

**A- Position** : Khaw hnaih ber tlang pawngah a lo awm ang. A ni hian Rikee a kal MAP   pahnih te lo watch tur leh Khaw chhung atang a lo kal lo veng tur a ni.

1. S/s Pvt. Jehova

**B- Position** - Police Pilot te lo kap hmasa ber tur a awm te ,Pal phenah an    biru ani :-

1. S/s Sgt. Lalneihkunga
2. S/s Sgt. Malsawmkima
3. S/s Pvt. Reuben Lalromawia

**C- Position-** Tlangpawng MLA motor dinna chhakah awmin a rem rem kap mai tur .

 5)  S/s Cpl. Thanglawmvel

6) S/s Sgt. Maj. Biakliana

7)  S/s Pvt. Rualtinkhuma

**D- Position-** 8) S/s Pvt. Lalchawimawia ( Motor rawn kal dan lo en tu tur, hnim   buk karah a awm )

**E-Position-**Tlangpawng Kang var atanga kap tu tur(Last Line)    awm te

****9)****S/s Pvt. Lalringsanga

10) S/s Pvt. Lalrohuala (L)

11) S/s Pvt Jacob

 Kan inkah chhung hi darker khat (1) chhung vel niin ka hria a, Pilot party chu kan kap hlum vek niin kan hria a, Police lam pawhin min kap let ve reng a. Minutes 30 vel kan in kah chuan kan Silaimu a zawh tawh hlawm avangin ka nau te chu in hrosain an au der vak vak a, Police ho chu auh zam an tum a ni.

“ Bomb kha rawn la rawh u.. In surrender rawh uu..Inpe rawh u.. in tan a pawi zawk ang ” tih te in an au a, chu tih lai chuan keipawh ka Silai AK-47 ah empty cartridge a tan a vangin ka siamtha ve mek bawk a. Minute 10 hnuah kei leh Thanglawmvela chuan single shot in kan chhaih vel a, Rohuala te ho pawh in an rawn kap ve reng bawk a ni. Malsawmkima chuan silaimu a awm tawh lo, kan in withdraw dawn em ni a rawn ti a, a ngai rih lo ka magazine pakhat chu ka pe a, a va kap leh ta vak a . Darkar khat hnu vel ah chuan in surrender tura kan tih ang in an rawn dingchhuak a, Malsawmkima, Thanglawmvela leh Jehova te chu kawng puiah an zuk chhuk a, keichuan a chung atangin ka la tin reng a. Police pakhat chuan, MSKima chu "Sk, min la tin reng a nia " a ti a, Malawmkima chuan min rawn signal a, kei pawh chuan ka tin ta lo a. Police hotu chuan,Malsawmkim.., mi in kap hlum nual a, hmeichhhia pawh an thlabar lutuk a, kan naute an lo thlen chuan thil tha lo zawk a thleng ang’’, a rawn ti a, Malsawmkima chuan min rawn rawn a, ka pu kan chau tawh si a, MLA ho hi chu hruai lo mai dawn em nmi a rawn ti a, keichuan ni e, kan chau tawh e mai Silai in lak tawh chuan kal mai ang u ka ti ta a ni.

 Malsawmkima chu a chhuk leh a,MLA pakhat kha a va chibai a, engmah kan duhlo kan ram demand hi kan duh tih te, Hmar hnam tan chawlh a awm lo ka thih hun chu ka chawlh hun a ni mai a ti a. Silai kan hmuh zawng kan lak hnuah haw ang u ka ti a, kan awmna mual thlanglam ah chuan kan liamthla ta a ni. Kawng a awm tih ka hrelo nain Thangzai mi pahnih kan mante zarah kawng pangai tak takah Tuiruang kan thlen theih phah ta a ni. Tuiruang chu kan daikai ta a, Tui hi a thuk vaklo a, kawng thleng vel a ni. Kan dai kai hnu chuan vanneihthlak takin Launch a lo awm a. Thingpuikual ah Launch khalhtu tur leh start na handle kan va zawntir a, hetah hian Luikam vel ah hnathawk an lo awm tawh a ni. Hun rei vak lo 30 minutes vel kan chawlh hnu chuan driver te chu an lokal a, kan chhuak thei ta a, chhuk zawngin Khanthuam kan thleng a, hmeithai In ah kan chawl a, varak 2 kan talh a, Rs 1000 kan pe a ni. Tichuan Khanthuan launch, Zairema ta hmangin kan chhuak leh a, ka ding zawk a Taulian ah lut tawh lovin kan Nauten kan civil dress dah that kha an zuk la zawk a. Tiaulian atang chuan kan kal zel a, Chandikhal chu thim hma deuh in kan thleng ta a ni. Chandikhal Khaw tawp ber Vala In leh a bul mi In ah kan riak ta a. Silai leh bungrua te chu kan la keng reng a, kan zavaiin kan chau hle a, Chaw pawh ka ei thei mang lo, Muttui pawh a har khawp mai. Engtin takin nge min rawn beihlet leh ang Sawrkar zawk an ni si a, tiin ka ngaihtuah nasa hle a, mut pawh ka mu tha hlei thei lo va. Hun rei tak thleng chu thlamuang takin ka mu thei ngai lo va, ka zan mu te hi ka phu zawk zawk thin a ni.

**Q.8. Chandikhal atanga in kal zel dan kim chang han sawi teh?**

****Ans:** Chandikhal-ah hian zankhat kan riak a, a tuk chaw eikham ah Dolakhal lam panin ke in ramhnuai ah zel kan kal a, Chhimluang Lui Khawbawn atang a luangchhuak chu kan zawh phei zel a, Khawbawn atanga signal awmna ah Sung-Um chu ka phone a, kan hlawhtlin thu leh Kalakhal ah Ration dah tur tein ka hrilh a, tin, a Silai tur pawh ka hawn sak thu ka hrilh bawk a ni. Dolakhal atang a darkar 2 kal Thlam pakhat Kalakhal ramah chuan kan chawl ta a.**

Kalakhal hi dar 3:00pm velah kan thleng a tah hian zan 2 kan riak a. Kan thlen tuk hian Sung-Uma chuan civil mi 3 rawn tirin Dal, Buhfai, Ar sa, Zial leh Zu te an rawn keng tir a. An dah hnuah an haw leh nghal a, a tuk dar 12:00 noon ah Sung-Uma pawh lokalin kan chanchin te kan sawi dun a, kan pu ten an hriat tawh thu te , kan hlawhtling viau laiin, fimkhur taka awm a ngaih thu kan sawi a ni. Kalakhal atang hian Dolakhal ram vel thlam hrang hrang ah kan insawn kual a. Kar hnih chhung vel kan awm a ni.Hetih lai hian Sung-Um hian kan Ration tur chu min rawn supply mai zel ani.

**Q.9. Phone signal i neih hnu hian tu tute nge i biak thin deuh ber, han sawi teh?**

****Ans:** Soung-Um, Norbara, ka nupui, Lalropuia, Pu Dinliana Sakawrdai VCP te ka bia hlawm a. Pu Dinliana hi MLA zin zingah khan a tel ve leh tel ve loh zawtin ka bia a ni. Pu Dinliana chuan min hau deuh nual a eng tin mah ka chhang lo. Bakah Tlungthara’n min rawn be ve bawk a, kan boruak leh chanchin te min rawn zawt ve mai mai a ni. Pu Ropuia chu ka han phone a, ka number a hriat loh avangin SMS in ka ti hmasa thin. Ani chuan in tha em, in dam em, khawi hmunah nge in awm, fimkhur hle rawh u, in ration man tur ka rawn thawn kha in hmu em a ti a, A that nasat chu ti khan lo awm ula kan la inhmu dawn nia a ti ta a.**

****

****IV. Activities involving intimidation of VC leaders to vote for ZNP candidates ahead of MLA election 2013****

**(Ref: Darlawn PS Case No. 13/2013 dt.25/11/2013 U/S 171 F/506/153A(a) IPC)**

**Q 1. MLA General Election 2013 atana ZNP candidates te thlang tling tura thupek kha khawi atanga hmu nge i nih?**

**Ans:** MLA Election 2013 hma deuh khan S/S Sgt. Lalneihkunga chu Patpuihmun ah Churachandpur atangin a lo chhukthla a,HPC’D’ Council meeting thurel anga Mizoram a MLA Election lo awm turah hian ZNP candidates te thlan tlin an nih theih nan hma lak a tul thu a rawn sawi a. Kei chu Tuiruang Area Commander ka nih angin ka area chhunga hma la tura tih ka ni a.Tin, S/s Comdr.Thangsiama chu Hmar bial Area Commander a nih angin Mizoram chhunga a area huam chin khua ah te hma la tura hrilh a ni ve bawk. Kan area bakah mahni theihna hmun hmunah hma la tura hriatir kan ni.

**Q 2. ZNP candidates te thlang tling tur khan engtiangin nge i area (Tuiruang Command) huam chhungah hma I lak dan han sawi teh?**

**Ans:** Ka area huamchhung (Tuiruang Command) khaw then khat VCP emaw VC member te chu ka phone kual a, he election lo awm turah hian ZNP candidate te chu thlang tlin ngei a ngaih thu ka hrilh a. Tin HPC ’D’ ten he election bikah hian ZNP te kan thawhpui thu ka hriattir bawk a ni. ZNP candidates te chu kan hnam tan a thaber tur annih thu te ka hrilh a, an theih tawp a tan lo la turin ka hriattir a ni.

Ka area chhunga khaw thenkhat VCP/VC member ka biak te chu:

**Saiphai**: Saiphai ah hian Pu Awithanga,VCP/VC member kha ni ta in ka hria ka bia a,ZNP candidate thlang tling ngei turin ka hrilh a, thlan tlin an nih ngei theih nan a hma la turin ka hriattir bawk .

**Saipum**: Saipum ah hian Chhuantea VCP/ VC member kha ka be bawk a, ZNP candidate te thlang tling ngei turin ka hriatir bawk.

Heng khaw pahnih te bak hi chu ka Area huam chhungah chuan keimah tak chuan ka biak awm ka hre tawh lo. Kan naute ho kha an theihna ang ang a hma la ve turin ka hrilh ve hlawm bawk a ni.

**Q 3. Hmar bial command Chhunga khaw thenkhat a ZNP candidate te thlan tlin an nih theih nan I hmalak na te kha han sawi teh? Khawi khaw hruaitute nge i biak?**

**Ans:** Hmar bial Command hi Thangsiama command na hnuaia awm a ni na chungin a command huam chhunga Mizoram khaw thenkhat a VCP/VC member te chu ka be kual ve bawk.Ka bial huamchhunga kha thenkhat VCP/VC member te ka biak kual dan thovin ka hrilh hlawm a ni. Hmar bial Command chhunga VCP/VC member ka biak khua te chu:

 **Sakawrdai**: Sakawrdai ah hian Thangchuanga@Tc-a hi phone chuan ka be ngei a,ZNP candidate thlan tlin ngei a tul thu te,HPC’D’ ten ZNP kan support thu te leh an candidate te thlang tling ngei tura hma an lak a tul thu ka hrilh a ni.

 Hei bakah hian Sunhluchhip,Lungsum,Sailuta leh Thingsat khua a VCP/VC member te ka be bawk a ni.Tute nge ka biak tak pawh hi ka hre tawh lo.Heng Khaw VCP/VC member te phone number hi kan cadre ni thin Darpuia nupui(a hming ka hre twh lo) sailutar khua a awm hnen atangin ka dil a,kan biakpawh ho te atangin number dang kan dil leh chhawng zel a ni. Kan cadre ni thin Darpuiia erawh hi chuan HPC’D’ a chhuahsan tawh a ni.

**Q4.MLA General Election 2013 ah khan in candidates puih te an tlin tak lovah khan khang khaw VCP/VC members in biakpawh te chungah khan action lak zui in nei em?**

Ans: ZNP candidates te an tlin tak lovah khan khang VCP/VC members kan biak ho te chungah action engmah kan la lo.Action lak ngaihna pawh a awm lo.

****V. Shooting of B.Zahunga of Khawlian** **by HPC’D’ cadres****

****on Dt. 20.11.2013****

**( Reference Saitual PS case No.44/13 dt.21.11.2013 U/S 121A/341/326/307/34 IPC)**

**Q 1. Dt.12.11.2013 a Khawlian daia B.Zahunga kha engvanga kap nge in nih?**

Ans: Khawlian dai a B.zahunga kahna ah khan ka tel ve lo. Helai bial hi Thangsiama command na hnuai a awm ani a,khatihlai kha chuan Tuiruang area lama ka awm lai a ni.

**Q 2. Kha inkahna ah khan tute nge tel ? Engtianga hria nge i nih?**

**Ans:** Khawlian daia B.zahunga an kah zan khan Thangsiama khan phone in min rawn hrilh a, thil ti tura an tih kha a tih tha duh lo nia an hriat avangin thlawhhma a an awm lai chu a ke ah an kah thu min rawn hrilh a ni.Thildang vak erawh a sawi lo.

Khawlian daia B.Zahunga an kah hnu khan tum khat chu S/S Cpl. Lallawma of Hmar Bial Command chu Vangai lamah a lo chhuk thla a, ani hian kha inkahna ah khan amah bakah S/S Thangsiama leh S/S Pte. John of Parvachawm te chu an tel thu a sawi a,midang tel ve te erawh a sawi lem lo va, ka zawt lo bawk a ni.

**Q 3. Kha inkahna kha eng vanga thleng nge ni a i hriat?**

**Ans:** A kimchang chuan ka hre lo nachungin,Khatih hunlai kha MLA inthlan dawn hnaih lai kha a ni a,ZNP candidatates te thlan tlin annih theih nan hma la tura tih an niin ka hria a.Pu B.Zahunga khan ti tura an tih angin a tih that duh loh vang a nih ka ring.

****VI. Monetary Demands from VCs, of New Vervek, Lungsum****

****and Ratu by HPC’D’****

**(Ref: Darlawn PS C/NO.19/02 dt.21.10.2002 U/S 384/34 IPC)**

**Q1.Kum 2002 kum tawp lama New Vervek, Lungsum leh Ratu khua atangte a HPC(D) ten pawisa in demand chungchangah khan inhnamhnawihna i nei ve em?**

Ans: Khatih hunlai kha chuan private mai chauh ka la ni a,chung khua atang te a pawisa an demand chungchang chu engmah hriat ka nei ve lo.Tin,chung hunlai vel chuan kan senior kha an la tam em a,keini junior lam kha chuan kan hriat ve phak loh kha a tam ang.

****VII. Distribution of live ammunitions on several villages on Dt.18 & 19 November, 2003 to help Pu H.Lalsangzuala win the Election****

**(Ref: Saitual PS C/No.73/03 dt.19.11.2003 U/S 448/506/34 IPC and Darlawn PS C/No.15/03 dt.20.11.2003 U/S 506/511/34 IPC r/w 25(1-A) Arms Act)**

**Q 1 . Kum 2003 MLA Election dawn hnaih a candidate Pu H.Lalsangzuala tlin tir tuma HPC(D) ten khaw engemawzat a silaimu in sem tum khan, khawi atanga order hmu nge in nih?Engtiangin nge kha hmalakna kha in kal pui?**

**Ans:** Kum 2003 chho hi chuan NC Hills,Assam lamah ka awm a,hetia MLA candidate Pu H.Lalsangzuala tih tlin na tura silaimu an sem chungchang ah hian engtianga hma la nge an nih a,tute nge tel tih hriat ka nei lo a ni. NC Hills Area lam atang hian kum 2005 khan Tuiruang Command lamah hian ka lo chhuk chauh a ni.

**Questions with regard to meeting covered at Thingpuikual (Manipur) on dt. 15.02.2012 @ 8:00 PM**
**Q.2 SHDC huamchhunga khaw 12 atanga Political Party hruaitute mi 50 vel Thingpuikual (Manipur) a meeting i neihpui chhan kha han sawi teh ?**

**Ans:** Kum 2012, February thla tir lam vel a niang. S/S PRO Lalneihlian leh S/S PRO F.Chhanhima te kha Churachandpur atangin Kangrengdawn ah an lo chhuk a, hetihlai hian kei hi Ngampabung ah ka awm a. Anni hian Kangrengdawn ah chhuk thla turin min rawn ko a ni. Tichuan, keipawh chu ka chhuk thla ve a. Anni chuan VC election lo awm mai tur atan HPC Party candidate tih tlin a tul ngei thu leh chumi atan chuan SHDC huamchhunga khaw thenkhat (12 villages) atanga Political Party tin President leh Secretary te koh khawm ni se an ti a ni. Tichuan Pu Lalneihliana chuan khaw hrang hrang te chu a phone kual vek a, tin meeting hi dt. 15.02.2012-a Tinghmuna neih tura tih a ni.

 Tichuan, ni engemaw zat hnuah he meeting nei tur chuan Tinghmun hi kan pan ta a. Tinghmun dai ah dt. 14.2.2012 zan hi kan riak a ni.

 Tinghmun dai, ramhnuai ah chuan heng khaw 12 atanga party hruaitute chu an lo kal khawm a, mi 50 vel an niin ka hria. Sakawrdai atangin Police an lo kal tur thu Information kan dawng a, tichuan Zokhawthiang kan pan thla leh phawt a, amaherawhchu information kan dawn zel theih tak loh avangin Thingpuikual ah kan chhuk pui ta a ni.

**Q.3 Thingpuikual meeting in neih tuma HPC ‘D’ mi leh sa tel zawngte kha han sawi teh.**

**Ans:** 1. S/S PRO Lalneihkunga

 2. S/S PRO F Chuaukima

 3. S/S Commander Lalbiakliana (self) - AK/47

 4. S/S Sgt. Lalliansiama (L) - H &amp; K rifle

 5. S/S Cpl. Lalneihkunga - AK/47

 6. S/S Cpl. Elkana - H &amp; K rifle

 7. S/S Cpl. Thangrochhunga - AK/47

 8. S/S Cpl. Lalrindika - H &amp; K rifle

 9. S/S Pte. Phaia (Rtd) - AK/47

 10. S/S Pte. Tlanghlua (Rtd) - AK/47

**Q.4. Tinghmun daia inawm lai a, Sakawrdai atanga Police lo kal thu kha tuinnge rawn hrilh che u? Ani hian engtiangin nge a puih thin che u?**

**Ans:** Pu Thachhunga, VCP Tinghmun hian kha information kha min rawn hrilh a ni. Ani hi chu kei chuan ka la hmang tangkai ngai lo, kan inhmuh vawi khatna chauh a ni.

**Q.5 Political party hruaitute kha engtiangin nge thu in chah? PRO bakah army lamin engtiangin nge vauna thu in sawi?**

**Ans:** Thingpuikual ah hian an hall ah meeting hi kan nei a. Heng PRO pahnih te hian HPC party candidate thlantlin a tul chhan te leh, HPC party candidate te thlan tlin an nih loh chuan khang party hruaitu lo kal te chungah ‘Action’ an lak tur thute an sawi a. PRO ten thu an sawi zawh hian kei pawhin thusawi ve in, he VC election lo awm turah hian HPC party candidate te thlan tlin an nih ngei theih nan theihtawp an chhuah a tul thu te ka hrilh a, heng candidate te an tling lo a nih chuan an chungah Army lamin action kan lak tur thu ka sawi a ni. HPC party candidate te ni lo party dang tana thawk an awm a nih chuan, chawplehchilhin action kan la lo a nih pawhin, a hun leh hmun a zirin action kan lak ngei tur thu ka hrilh hlawm a ni.

****Involvement for dissolution of YMA Branches****

**Q.6. SHDC huamchhunga YMA Branch hrang hrangte thiat tura thupek kha angtianga lo chhuak nge? Engtiang in nge nang khan i kenkawh?**

**Ans:** S/S Finance incharge Josepha kha Churachandpur atangin Hmarkhawlian ah a lo chhuk a. He tihlai hian kei hi Patpuihmun ah ka awm a ni. SHDC huam chhunga YMA Branch awmte thiahtirna tur order chu kan Headquarters atanga a rawn ken thu leh chu order chu keimahin ka sem darh a ngaih thu phone in min rawn hrilh a. Tichuan kei chu ka chhukthla ta a ni. Helai huam chhunga YMA Branch zawng zawngte thiat vek tur leh an seal te CYMA a submit vek tura thupekna lehkha a ni a, a hnuaiah hian ka hming an rawn ziak nghal bawk a, tichuan kei hian ka hming ka signed ta vek a ni, helai bial Area Commander ka nih angin.

 Heng order te hi Vairengte tlangdung YMA Branch te pek tur chu Chhuanawma, Dolchhal hnenah ka pe a, a ni hian a lo sem darh leh a ni.

 Heng bakah hian Chuailova hnenah Suangpuilawn tlangdunga YMA Branch te pek tur chu ka thawn a, tin, Lalneihkunga hnenah Sakawrdai leh a chhehvel a sem darh tur chu ka pe bawk a ni. Heng order zawng zawngah hian ka hming ka signed vek a ni.