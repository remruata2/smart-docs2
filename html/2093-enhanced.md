**TUALCHHUNG-A BUAINA THLENG THENKHATTE**

**I. NGHALIMLUI-A THIL THLENG**

 Ni 11.1.2020 a Nghalimlui bula Lalrawnliana (32) s/o A. Lalhmuaka,Bungtlang South ruang char a nih avangin Bungtlang South NGO te chuan mi kut tuara thi anih ngei an rin avangin Ni 14.1.2020 @ 2:30pm khan an lungawi lohna lan tir nan Vaseikai atanga Nghalimlui, Lawngtlai District thleng kawng an zawh a, kawng zawhna ah hian mipui te chu au rualin pawikhawihtu/tualthattu man chhuah thuai an duh thu leh he thil thleng an dem thu te an auchhuah pui a ni.

 Kawng zawh tu mipui te chuan thawklehkhatah Nghalimlui khua a In te chu lungin an vawm ta chiam mai a, report dawn danin Nghalimlui khuaa in awm 260 zinga in 47 te chu tha taka repair leh anih loh chuan a luah tlak loh ang tih khawpin an tichhia a ni. In an tihchhiat te hi Assam type , mimal in deuh vek a ni.

**II. W.LUNGDAR/SOUTH SABUAL KIDNAPPING CASE**

 Misael Lalremruata(13) s/o Vanlalmawia, West Lungdar, Mamit Dist. in a sawi danin, Ni 24.2.2020 @ 3-4pm vel khan vai/non mizo 3(pathum) in amah chu kidnap in Bolero var ah phurin khawthlang lam panin an tlan pui a, West Lungdar atanga km 2 vel a hla Ramlaitui ah vai 3 (pathum) te hian zun ram an thiar san laiin a tlan chhuak thei ta a ni tih thu chu Social Media leh khawtlangah a darh ta a. Hemi avang hian W.Lungdar khaw chheh vel a YMA te chuan duty post te siamin ngun takin misual zawn hna chu an thawk nghal a, Police te pawhin he thu hi an hriat veleh W.Lungdar hi Ni 25.2.2020 zingah an pan ve nghal a ni.

 Ni 25.2.2020 @ 9:00 am velah W.Lungdar atanga km 35 vela hla S.Sabual ah chuan naupang kidnap tu nia rinhlelh heng a hnuaia vai/non-mizo 3 te chu S.Sabual khawtlang mipui ten an lo man ta a ni -

 1) Rahul Chaudhary (27) s/o Sunil Chaudhary, Meerut, Uttar Pradesh.

 2) Raja Mansury (38) s/o Jamal Mansury, Meerut, Uttar Pradesh.

 3) Situ Hussain (21) s/o Sunahar Majumdar, Silchar.

 He thu an hriat veleh hian Kulikawn PS O.C leh a staff te chu S.Sabual panin an tlan nghal a hetih mek lai hian vai 3 te chu W.Lungdar lamah naupang kidnap tu an ni em tih finfiah turin an lo hruai veleh chiah bawk a. Misaela'n amah kidnap tu te an ni tih a sawi chian hnu chuan mipui pungkhawm chuan vai 3 te chu kut an thlak nghal a, pawi lian lutuk a thlen hma in Police ten mipui lak atanga chhanchhuakin Aizawl lam an panpui nghal a ni. Mahse, mipui thinrim chuan vai 3 te chuanna motor Bolero dum regd. No.AS11D-7533 chu an hal ta a, he thil thlen lai hi tlai dar 5:00 vel a ni a, Aizawl atanga Police tirh belh(2 platoons of armed personnel) te chuan W.Lungdar hi an thleng hman lo a ni.

 Vai 3 te hi Civil hospital, Aizawl ah medical examination tha taka tih a ni a, Misaela kidnap tum chungchangah Kulikawn PS C/No.0/2020 Ni 25.2.2020 u/s 363/34 IPC register a ni a. Tin, W.Phaileng PS C/No. 3/2020 Ni 25.2.2020 u/s 120B/333/341/342/435 IPC pawh vai 3 kutthlak an nih avang te, tul lo taka an lo dan buai avang te leh motor hal anih avangte in register a ni bawk.

 Ngun taka he case hi chhui zui zel a nih hnuah Misaela kidnap tum chungchangah hian heng vai 3 te hi an inhnamhnawihna hriat a ni lo.

**III. VILLAGE COUNCIL SIAM THAT/THAR ANIH AVANGA HNAHTHIAL-A NAWRHNA**

 Lungleng Veng, Hnahthial Joint Action Committee(JAC) chuan Sawrkarin Lungleng Veng chu hmun hnihah thenin Hnahthial South-I VC leh Hnahthial South-III VC ah a then hran an duh loh lantir nan Ni 27.7.2020 dar 2:00pm vel khan Lungleng veng YMA Hall kawtah Sawrkarin Hnahthial VC-III siam tharna thuchhuah notification copy chu an hal a ni. An demand ber chu 'Lungleng veng in zawng zawng chu VC pahnih(2) ah then lovin Hnahthial South-III hnuaia awm vek a ni.'

 Sawrkar thuchhuah duh loh avang hian Ni 27.7.2020 @ 6:00pm atang khan Zofa Run leh BCM Hall, Lungleng veng, Hnahthial ah te Lungleng veng mi 50 velin chaw ngheia nawrhna an nei a. Ni 30.7.2020 khan chawnghei zinga mi 1 chu a hriselna a that tawk loh avangin damdawiin ah hruai a ni.

 Dr.R.Lalthangliana, H&amp;FW Minister, etc. in an duh dan anga a hlawhtlin theih nana a theih anga hma lo laksak a tiam avangin Lungleng veng JAC chuan Ni 31.7.2020 @11:00am atang khan chawngheia an nawrhna chu an titawp lailawk ta a ni.

 Hnahthial Lungleng veng duh dan anga Sawrkarin hma a lak mai an hlauh avangin Hnahthial Chanmari Veng NGO Co-ordination Comtt. hruaitute mi 5 te chuan Ni 31.7.2020 @ 1:30pm khan Dr.R.Lalthangliana, H&amp;FW Minister chu a office ah an hmu/kawm a, an duh dan anga thu tluk-na an siam theih loh avang leh Lungleng veng duh dan anga Sawrkarin a thuchhuah/notification a siam tawh sa chu a tidanglam leh mai dawn anga an hriat avangin Hnahthial Chanmari veng mipui mi 200 vel chuan hemi ni vek tlai dar 3:00 ah Nauhruaikawn, Chanmari veng, Hnahthial ah an lungawilohna lantir nan Sit-in-Demonstration an buatsaih ve nghal a ni.

 Hnahthial Lungleng veng JAC chuan an duh dan anga Sawrkarin hma a lak vat loh avangin Ni 6.8.2020 atang khan an demand te nawr nan chawngheia nawrhna an tan leh a ni. Amaherawhchu, he an nawrhna hi Ni 13.8.2020 khan sawrkar atangin beisei tur awm a an hriat loh avangin an ti tawp a ni.

**IV. VILLAGE COUNCIL THAR SIAM VANGA SESAWNG, AIZAWL DISTRICT-A NAWRHNA**

 Sesawng Joint NGO Co-ordination Committee chuan Sawrkarin Sesawng Village Council chu Village Council pathum(3) ah then a tum ni a an hriat avang leh Sawrkarin ruahmanna a siam mek chu ti tawp nghal tura an duhna leh Sawrkar nawr nan Ni 30.7.2020 zing dar 5:00 atang khan Sesawng ah Total Bandh an huaihawt a, Total Bandh hi hemi ni vek tlai dar 4:00 ah an ti tawp a ni.

 A tuk Ni 31.7.2020 ah Sesawng Joint NGO Co-ordination Committee chuan an demand nawr nan Sesawng khaw chhungah kawngzawh an huaihawt leh a, tlai dar 3:00 ah an kawng zawh hi buaina awm lovin an ti tawp leh a ni.

 Ni 1.8.2020- a Sesawng Joint NGO Co-ordination Committee meeting chuan Sawrkarin Sesawng VC chu VC pathum(3) a thendarh anih thu thuchhuah/notification a rawn chhuah luih tak avangin Sesawng Joint NGO Co-ordination Committee chu thiah a rel a, hmalakna in awmzia a neih tawh loh avangin lungawi taka pawm mai an tum ta a ni.